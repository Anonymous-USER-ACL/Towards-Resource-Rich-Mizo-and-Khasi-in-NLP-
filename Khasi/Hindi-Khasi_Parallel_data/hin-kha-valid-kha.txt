Phi la lehbha katta katta! Uei uba la pynlong ïa phi ban sangeh ban kohnguh ïa ka jingshisha ? Da kumno u la khroh ïa phi ?
Pynban , ngi kren borabor kumba U Blei u kwah ïa ngi kumta , namar u la ñiew ïa ngi kiba bit ban shaniah ïa ka Khubor Babha . Ngim shym pyrshang ban pynsngewbha ïa ki briew , hynrei , ban pynsngewbha ïa U Blei , uba tynjuh ïa ki jingthmu jong ngi .
Ka jingai ban pynbna ïa ka khubor U Blei ka dei ban long kaba lah ban synshar da uba kren , namar U Blei um kwah ïa ngi ban long ha ka jingkynrum kynram hynrei ha ka jingryntih bad ha ka jingsuk .
Wat shah ïano ïano ban shukor ïa phi da ki ktien bieit , namar dei na kine kiei kiei ba ka jingbitar U Blei kan wan ha kito ki bymkohnguh ïa u .
Nga kyrpad ïa U Blei na ka jingkynrei spah ka burom jong u ban ai ha phi ïa ka bor da U Mynsiem jong u ba phin long kiba khlaiñ ha ki jinglong bashapoh jong phi , bad nga duwai ba U Khrist un pynlong ka ïingshong jong u ha ki dohnud jong phi da ka jingngeit .
Naba U Blei ha ka jingstad jong u , um shym la pynlah ïa ki briew ban ithuh ïa u da ka jingstad jong ki hi . Pynban da kata kaba la khot ka khubor  ba-ibieit  kaba ngi ïalap , U Blei u la ibit ban pynim ïa kito kiba ngeit ïa ka .
Naba ngim ïaleh pyrshah ïa ki briew hynrei pyrshah ïa ki bor bymman ba kynja mynsiem ha ka pyrthei ba kynja bneng , ki nongsynshar , ki bor synshar , bad ki bor pyrthei jong kane ka juk ba-dum .
Hynrei U Blei ha ka jingaiei jong u , u la jied ïa nga wat shuwa ban kha ïa nga , bad u la khot ïa nga ban shakri ïa u .
Naba haba ki la shah kyntait , ïa u bynriew la pynkylla na kaba long ki nongshun U Blei sha kaba long ki paralok jong u . Kaei ka ban long te , haba la pdiang ïa ki ? Kan long ka jingim ïa kiba la ïap!
Kumba ngi ïoh bynta na ki jingshah shitom babun jong U Khrist , kumta ruh , lyngba U Khrist , ngi ïoh bynta na kita ki jingïarap bakhraw jong U Blei .
Nga da kwah ba phin ïaishah bad nga , wat haba nga leh bieit khyndiat . Sngewbha leh kumta!
Kumta to ai ba ngin ym man thait ha kaba lehbha ; namar lada ngim duh bor noh , ka por kan poi ha kaba ngin lum ïa ka jingot .
Baroh ka long kaba khuid ha kito kiba long kiba khuid ha lade ; hynrei ym don kaba khuid ha kito kiba la tngit bad ki bymngeit , namar ba ki jingmut bad ki jingïatiplem jong ki , ki long ba la pyntngit .
Phi la long ha kawei ka por kiba la ïap ha kaba kynja mynsiem namar ki pop jong phi bad namar ba phi la long ki Jentil kiba khlem ka Hukum . Hynrei U Blei mynta u la wallam ïa phi sha ka jingim bad U Khrist .
Hynrei phin ong ,  Ho-oid , ïa ki tnat la pynkheiñ noh ban ai jaka na ka bynta jong nga .
Ki long kiba kloi ban pynmynsaw bad ban pynïap ;
U la wallam ïa ngi da ka jingngeit sha kane ka jingshem mynsiem jong ka jingaiei U Blei , ha kaba mynta ngi im . Bad kumta ngi sngewsarong ïa ka jingkyrmen jong ka jingïadon bynta ha ka burom jong U Blei!
Nangta , ym don shuh ka jinglamler! Uwei pa uwei u dei ban kren ïa ka jingshisha ha la u parabangeit , namar baroh ngi long ki dkhot ba ïalong lang ha ka met U Khrist .
Kane ka long ka jingong kaba shisha , ïa kaba dei ban pdiang pura bad ban ngeit .
Hynrei ïa ka nongrim baskhem kaba U Blei u la buh ym lah ban pynkhih ; bad halor jong ka la thoh ïa kine ki ktien :  U Trai u ithuh ïa kito kiba dei ki jong u  bad  Baroh kiba ong ba ki dei ki jong U Trai ki dei ban phai noh na kaba leh bymdei .
Ngi ainguh borabor ïa U Blei , U Kpa jong U Jisu Khrist uba U Trai jong ngi , haba ngi duwai na ka bynta jong phi .
Baroh ki la bam ïa ujuh u kpu ba kynja mynsiem bad ki la dih ïa kajuh ka jingdih ba kynja mynsiem . Ki la dih na uta u mawsiang ba kynja mynsiem ba la leit lem bad ki ; bad uta u mawsiang u la long U Khrist hi .
Mynta , ha kaba ïadei bad kaei kaba phi la thoh shaphang ka pisa ka ban kynshew na ka bynta ban ïarap ïa ki briew U Blei ha Judia . Phi dei ban leh ïa kaei kaba nga la ong ïa ki balang ha Galatia ban leh .
Namar ka jingieit jong ngi ïa phi , ngi la long kiba la kloi ban ïabynta bad phi ym tang ïa ka Khubor Babha na U Blei hynrei wat ïa ka jingim jong ngi ruh . Phi la long kiba ieit thep mynsiem eh jong ngi!
Nga ngeit ba phin ïoh tip ba ngim long kiba la shahjop .
Hynrei ma me to da sumar adkar ïa lade ha ki jingjia baroh ; to ïaishah shitom , trei ïa ka kam u nongïalap jong ka Khubor Babha , bad to pyndep ïa la ka kam baroh kum u shakri jong U Blei .
Ha kaba wai noh , ko parabangeit jong nga , to pyndap ïa ki jingmut jong phi da kito kiei kiei kiba bha bad kita kiba dei ïaroh : Kiei kiei kiba shisha , kiba donburom , kiba beit , kiba khuid , kiba itynnat , bad kiba donburom .
Hynrei ka Jerusalem ba kynja bneng ka long kaba laitluid , bad ka dei ka kmie jong ngi keiñ .
Ka khuri kaba ngi pyndonkam ha ka Jingkhawai U Trai bad ïa kaba ngi ainguh ïa U Blei : Haba ngi dih na ka , ngi ïoh bynta lem ha ka snam U Khrist . Bad u kpu uba ngi kdiah : Haba ngi bam ïa u , ngi ïoh bynta lem ha ka met U Khrist .
Lada uno uno u la leh bymdei ïa phi , to wat siew kylliang ïa u da ka bymdei . To pyrshang ban leh ïa kaei kaba baroh ki ñiew ba ka long kaba bha .
Baroh kiba kwah ban im ïa ka jingim bariewblei ha U Khrist Jisu kin shah pynshitom ;
To long kiba laitluid na ka jingshah teh na uno uno — ka jingteh kaba phi dei ban shah , ka long tang ban ïa-ieit iwei ïa iwei . Uno uno uba leh ïa kane , u la kohnguh ïa ka Hukum .
Ka jingthoh Bakhuid ka ong ,  Nga la kren namar nga la ngeit .  Ha kajuh ka mynsiem jong ka jingngeit ngi ruh ngi kren namar ba ngi ngeit .
Na u Paul , uba ka jingkhot ban long u Apostol kam shym la wan na u briew ne da ka rukom briew , hynrei na U Jisu Khrist bad U Blei uba U Kpa , uba la pynmihpat ïa u na ka jingïap .
dei ma u , uba pynlah ïa ngi ban shakri ïa ka jutang kaba thymmai , kaba khlem kynthup ïa ka hukum ba la thoh hynrei kaba da U Mynsiem . Ka hukum ba la thoh ka wallam ïa ka jingïap , hynrei U Mynsiem u ai jingim .
Nga kwah ïa phi ban kynmaw , ko parabangeit jong nga , ïa kaei kaba la jia ïa ki kpa tymmen jong ngi kiba la bud ïa u Moses . Baroh ki la don hapoh ka jingïada jong u lyoh , bad baroh ki la ïaid lyngba ïa ka Duriaw Basaw .
Lai sien nga la duwai ha U Trai shaphang kane bad nga la kyrpad ïa u ban weng noh ïa ka .
Na ka bynta ki pop jong ngi , la aiti ïa u ban ïap , bad ïa u la pynmihpat khnang ban pynlong ka hok ïa ngi bad U Blei .
Kumjuh ruh ïa ki shynrang ba dang kham samla to kyntu jur ïa ki ban synshar bha ïa lade .
Ka long kaei kaei kaba eh ïa uno uno ban ïap na ka bynta u briew uba hok . Ka lah ban long ba don uno uno uba nud ban ïap na ka bynta u briew uba bha .
Ha ka shithi kaba nga la thoh sha phi nga la ong ba phim dei ban ïakhleh bad ki briew kiba awria .
Kumta te , ka jingngeit ka wan lyngba kaba ïohsngew ïa ka khubor , bad ka khubor ka wan lyngba kaba ïalap ïa U Khrist .
Kumta haba nga wan ha phi , ko parabangeit jong nga , ka myntoi aïu ïa phi lada nga kren ha ki thylliej bapher ? Tang khyndiat ruh em , lymda nga wanrah katto katne ka jingpynpaw na U Blei ne katto katne ka jingtip ne katto katne ka khubor kaba pyrsad mynsiem , ne katto katne ka jinghikai .
Ka jingngeit jong u kam shym la mihnoh na u , bad um shym la artatien ïa ka jingkular U Blei ; ka jingngeit jong u ka la pyndap ïa u da ka bor , bad u ai ka jingïaroh ïa U Blei .
kumba ka Jingthoh Bakhuid ka ong ,  Nga la pynlong ïa me u kpa jong ki jaitbynriew babun .  Kumta ka jingkular ka long kaba bha ha khmat U Blei , ha uba u Abraham u la ngeit — U Blei uba wallam ïa kiba la ïap sha ka jingim bad uba ka hukum jong u ka pynlong ïa kaei ka bym shym la don .
Baroh na phi , phi long ka met U Khrist , bad uwei pa uwei u long u bynta jong ka .
Ha kane ka jingthmu , hato nga i kum u bymneh jingmut ? Haba nga pynlong ïa ki jingthmu jong nga , hato nga leh ïa ki da ki jingthmu ba khwan myntoi , kum uba la kloi ban ong  Ho-oid , ho-oid  bad  Em , em  ha kajuh ka por ?
Ha kaba wai noh , ko parabangeit jong ngi , phi la ïohnang na ngi kumno phi dei ban im khnang ban pynsngewbha ïa U Blei . Kane ka long da shisha , kumno phi la ju im . Bad mynta ngi kyrpad bad kyntu ïa phi ha ka kyrteng jong U Trai Jisu ban leh kham bha shuh shuh .
To kynmaw ba u briew uba bet tang khyndiat ki symbai un ïoh ot ruh khyndiat ; uta uba bet shibun ki symbai un ïoh ot ruh shibun .
Naba ngi long kum ka jingiwbih ba la ai da U Khrist sha U Blei , kaba saphriang hapdeng kito kiba la pynim bad kito kiba la jah noh .
Ngi la kwah ban wan phai pat sha phi . Nga hi nga la pyrshang ban leit phai pat palat ïa ka shisien , hynrei u Soitan um ailad ïa ngi .
Hynrei ïa u briew uba ieit ïa U Blei la ithuh da u .
Pynban , da kaba kren ïa ka jingshisha ha ka mynsiem ka jingieit , ngi dei ban san ha ki rukom baroh ha U Khrist uba long u khlieh .
Da ka bor jong U Jisu Khrist uba U Trai jong ngi nga kyrpad ïa phi baroh , ki parabangeit jong nga , ba phin ïamynjur lang ïa kaei kaba phi ong , khnang ba yn ym don ka jingïapait hapdeng jong phi . To phin ïalong kawei , tang ha kawei ka jingpyrkhat bad kawei ka jingthmu .
U Mynsiem u ai ha uwei ïa ka khubor ba-dap da ka jingstad , katba ha uwei pat , ujuh U Mynsiem u ai ïa ka khubor ba-dap da ka jingtip .
U Mynsiem u la ai ha ngi ka jingim , u dei ruh ban synshar ïa ki jingim jong ngi .
Kynmaw ba U Trai un ai ha phi kum ka bainong ïa kaei kaba u la buh na ka bynta ki briew jong u . Naba U Khrist u dei U Kynrad bashisha uba phi shakri .
To wat pynjot noh ïa kaei kaba U Blei u la leh , na ka daw ka jingbam . Ki jingbam baroh ki long kiba lah ban bam , hynrei ka long ka bym dei ban bam ïa kano kano ka ban pynlong ïano ïano ban hap ha ka pop .
Kane ka mut ba man ba phi bam ïa une u kpu bad phi dih na kane ka khuri phi pynbna ïa ka jingïap U Trai tad ynda un wan .
Ka ong ba u Abraham u la don ar ngut ki khun shynrang , uwei na ka kynthei mraw bad uwei pat na ka kynthei kaba laitluid .
Phi la ïohsngew shisha shaphang jong u , bad kum ki nongbud jong u , la hikai ha phi ïa kata ka jingshisha kaba don ha U Jisu .
Da ka bor jong U Mynsiem Bakhuid , uba im hapoh jong ngi , to sumar ïa kiei kiei kiba bha ïa kiba la pynkhamti ha me .
U Aleksandar , u kamar-tama u la pyndik eh ïa nga ; U Trai un sa ainong ïa u kat kum ki kam jong u .
Kiwei pat ki briew ki long kiba khwan myntoi bad kiba kyntait ïa kaei kaba dei , khnang ban bud ïa kaei ka bym dei ; halor jong ki U Blei un theh noh ïa la ka jingbitar bad ka jingbitar shla .
haba nga ong katno ka jingsngewsih jong nga , katno ka jingpang ba khlem kut jong ka dohnud jong nga na ka bynta ki briew jong nga , kiba long ka doh ka snam jong nga!
Kumta ba ka jingkyrmen jong ngi sha phi kan ym khih lano lano ; ngi tip ba kumba phi ïoh bynta na kita ki jingshahshitom jong ngi , kumjuh ruh phi ïoh bynta lem na kata ka jingïarap kaba ngi ïohpdiang .
Ha ka jingshisha , u briew uba thaw ïa ki khiew u don ka hok ban pyndonkam ïa ka dewbyrtha katba u kwah , bad ban thaw ar tylli ki khiew na kawei ka lyngngun dewbyrtha , ïa uwei na ka bynta ki por bakyrpang bad ïa uwei pat na ka bynta ka jingpyndonkam paidbah .
Lada u bet ha ka lyngkha jong ki jingkwah brai ka doh jong u , na ka un lum ïa ka jingot ka jingïap ; lada u bet ha ka lyngkha U Mynsiem , na U Mynsiem un lum ïa ka jingot jong ka jingim bymjukut .
Hato baroh kaba phi la mad kam don jingmut ei ei ? Da shisha ka don katto katne ka jingmut!
U Aristarkhos , uba ha byndi lem bad nga , u phah ka jingkhublei ïa phi , bad kumta ruh u Markos , u bakha jong u Barnabas . ( Phi la da ïohpdiang lypa ïa ki jingbthah ban pdiang sngewbha ïa u Markos lada u wan sha phi . )
Ngam shym ong ïa kane ïa ka ban pynrem ïa phi ; naba kumba nga la ong mynshuwa , phi long kiba ngi ieit eh ba ngi ïalong lang borabor , lada ngi im lane ngi ïap .
Ko ki parabangeit jong ngi , ngi kwah ïa phi ban tip ïa kaei kaba ka jingaiei U Blei ka la pynpaw ha ki balang ha Makedonia .
Ïa u Titos u paralok jong nga , wat la u dei u Grik , ym shym la pynbor ïa u ban otsher ,
Lane lehse phi ibeiñ ïa ka jingsbun bakhraw jong u , ka jingshah laitluid , bad ka jingïaishah . Da shisha phi tip ba U Blei u long uba sbun , namar u pyrshang ban ïalam ïa phi ban kylla-kaba-mut .
Ngi kyntu ïa phi , ko parabangeit jong ngi , ban maham ïa kiba jaipdeh , ban pynshlur ïa kiba khawpud , ban ïarap ïa kiba tlot , ban ïaishah ïa baroh .
Namar nga don ka kamram ba nga dei ban pyndep sha ki jaitbynriew baroh , ha ki briew baroh kiba la shai bad kiba dang sah dien , ha kiba don ka jingnang jingstad bad ki bym don ïa ka .
Bad U Trai un pyllait im ïa nga na ka jingmynsaw baroh bad un ri pynim bad ïalam ïa nga sha ka hima jong u ha bneng .
Hadien ka pop bad ka jingiap ka la wan sha ka pyrthei , U Blei u la pynpaw ba ka long ka jingthmu jong u , ba kiba iap kin ioh biang ia ka jingim da ka jingmihpat .
Nga la sngewthikna bha shaphang kane baroh kumta nga la buh ki jingthmu nyngkong eh ban wan jngoh ïa phi , khnang ba phin ïoh jingkyrkhu ar shah .
Uwei pa uwei na phi u dei ban ïai im kat kum ka jingai jong U Blei ïa phi , bad kumba phi la long mynba U Blei u la khot ïa phi . Kane ka long ka jinghikai ïa kaba nga ai ha ki balang baroh .
Hynrei mynta nga kmen — ym namar ba nga la pynsngewsih ïa phi , hynrei namar ba ka jingsngewsih jong phi ka la pynlong ïa phi ban kylla-kaba-mut . Ïa kata ka jingsngewsih la pyndonkam da U Blei , bad kumta ngim shym la pynmong ei ei ïa phi .
Bad kane ka long kumjuh ïa kaei kaba U Blei u la leh . U la kwah ban pynpaw ïa ka jingbitar jong u bad ban pynpaw ïa ka bor jong u . Hynrei u la long uba ïaishah haduh katta katta ïa kito kiba long ka daw jong ka jingbitar jong u , kiba la don ha ka lynti sha ka jingshah pynjot .
Mynta ba ka por ka jingngeit ka la poi , ka Hukum kam donbor shuh halor jong ngi .
Hynrei khnang ba ka jingjied ïa uwei u khun shynrang kan long nadong shadong ka jingmih jong ka jingthmu U Blei hi , U Blei u la ong ïa ka ,  U hynmen un shakri ïa u para .  U la ong ïa kane shuwa ba yn kha ïa ki , shuwa ba ki la leh ïa kano kano kaba bha ne kaba sniew ; kumta ïa ka jingjied U Blei la pynshong nongrim ha ka jingkhot jong u , bad ym ha kano kano kaba ki la lah leh .
Ha U Blei long ka burom junom la junom! Amen .
Ynda nga phah ïa u Artemas lane ïa u Tukhikos sha me , ïaleh shitom ban wan sha nga ha Nikopolis , namar nga la rai ban pynlut ïa ka tlang hangta .
Hynrei lada phim lah ban synshar ïa la ki jingkwah , kan bha ban ïaid shaphrang bad ban shongkurim — ka kham bha ban shongkurim ban ïa kaba ing da ka jingkwah brai .
Napdeng kine ki long — u Hymenaïos bad u Aleksandar , ïa kiba nga la pynshitom da kaba aiti noh ïa ki sha ka bor u Soitan ; kane kan hikai ïa ki ban sangeh na kaba krenbeiñ Blei .
Bad da baroh ka spah bakyrhai jong u lyngba U Khrist Jisu , U Blei jong nga un pyndap ïa ka jingdonkam jong phi baroh .
Kumta nga shem ba kane ka hukum ka treikam ; haba nga kwah ban leh ïa kaei kaba bha , kaei kaba sniew ka long tang ma ka , ka jingjied kaba nga don .
Kumta phim dei ban bishar ïano ïano shuwa ba ka por kaba dei kan poi . Ka jingbishar bakhatduh ka dei ban ap tad ynda U Trai un wan ; un wallam ha ka jingshai ïa ki jingbuhrieh ba-dum bad pynpaw ïa ki jingthmu barieh jong ki jingmut ki briew . Bad nangta uwei pa uwei un ïohpdiang na U Blei ïa ka jingïaroh kaba u dei hok ban ïoh .
To pynkynmaw ïa la ki briew ban pyndem ha ki nongsynshar bad ki bor synshar , ban kohnguh ïa ki , bad ban long kiba kloi ban leh ïa kaba bha da ki lad baroh .
Hynrei haba ïa kiei kiei baroh la buh hapoh ka jingsynshar U Khrist , te ma u hi , U Khun , un pyndem ïa lade hapoh U Blei uba la buh ïa kiei kiei baroh hapoh jong u ; bad U Blei un synshar lut halor baroh .
Mynta to kynmaw aïu phi la long , ko ki parabangeit jong nga , mynba U Blei u la khot ïa phi . Na ka liang kaba kynja briew tang khyndiat na phi , phi la long kiba stad ne kiba khlaiñbor ne kiba don kyrdan kaba halor ha ka imlang sahlang .
Ngan ïai leh ïa kaei kaba nga leh mynta , khnang ban khanglad ïa kito kiwei ki  apostol  ba kin ïoh daw ban kob sarong bad ban ong ba ki trei ha kajuh ka rukom kumba ngi trei .
Nga kren ïa ka jingshisha , nga long u jong U Khrist bad ngam kren ïa ka bymshisha . Ka jingïatiplem , ba la synshar da U Mynsiem Bakhuid ruh ka kren skhem ba ngam kren ïa ka bymshisha
Bad kumta nga kyrpad ïa phi ban shah ïa u ban tip ba phi ieit ïa u da shisha .
Phi tip ba ki met jong phi ki long ki dkhot jong ka met U Khrist . Hato ngan shim noh shi lyngkhot na ka met U Khrist bad pynlong ïa ka shi bynta jong ka met jong ka nuti ? Kam lah ban long!
Bad kumta u briew u long u nongshun jong U Blei haba u shah pynïaid ha ka jinglong ba kynja doh ; namar um kohnguh ïa ka hukum U Blei , bad ha ka jingshisha um lah ban kohnguh ïa ka .
Ngim shym pyrshang ban pynbor ïa kaei kaba phi dei ban ngeit ; ngi tip ba phi ïeng skhem ha ka jingngeit . Pynban , ngi ïatrei lem bad phi na ka bynta ka jingkmen jong phi hi .
Nga tip ba phi mon sngewbha ban ïarap , bad nga la kob sarong ïa phi ha ki briew ha Makedonia .  Ki parabangeit ha Akhaïa  nga la ong ,  ki la kloi ban ïarap naduh ka snem kaba la dep .  Ka jinglong ba la kloi jong phi ka la pynkhih ïa kiba bun na ki .
Pynban , ha kiei kiei baroh kiba ngi leh ngi pyn-i ba ngi long ki shakri U Blei da kaba ïaishah slem ha ki jingjynjar , ki jingeh , bad ki jingshitom .
Namar ba phi long ki briew jong U Blei , kam long kaba dei wat ban ïakren hapdeng jong phi ïa kino kino ki kam awria ne ki kam jakhlia ne ki kam kwah lalot .
Ha uta uba da ka bor jong u kaba trei ha ngi u lah ban leh kham palat ban ïa kaba ngi pan , lane wat ïa kaba ngi pyrkhat ;
Nalor kata ka dei ban long kaba la shongkurim tang shisien bad donnam ha ki kam babha : Ka briew kaba la pynsan pynrangbah bha ïa la ki khun , kaba pdiang ïa ki nongwei ha ka ïing jong ka , kaba leh ïa ki kam rit na ka bynta ki parabangeit , kaba ïarap ïa ki briew kiba don ha ka jingjynjar , bad kaba aiti ïa lade ha kaba leh ïa kaba bha .
Te , nga kyrpad ïa phi , ban pynshlei ïa ka jingkmen jong nga da kaba don kijuh ki jingpyrkhat , kiba ïasam ïa kajuh ka jingieit , bad kiba don kawei ka mynsiem bad ka jingmut .
Nga sngewbha ban kyrpad ïa ka Ïuodia bad ka Suntukhi , ban pyrshang ban ïamynjur kum shi para ha U Trai .
U dei ban long uba lehsbun bad uba ieit ïa kaei kaba bha . U dei ban long uba synshar ïa lade , uba beit , u bakhuid , bad uba leh ryntih .
Ka khubor shaphang U Khrist ka la shong skhem ha phi kat haduh ba phim shym duh noh ban pdiang wat tang ïa kawei ka jingkyrkhu , katba phi dang ap khmih lynti ba yn pynpaw ïa U Jisu Khrist uba U Trai jong ngi .
Ngi la sngew kumba la rai pynrem ïa ngi ban ïap . Hynrei kane ka la jia khnang ba ngi dei ban shaniah , ym ha ngi hi , hynrei tang ha U Blei keiñ , uba pynmihpat ïa kiba ïap .
Na ka bynta jong nga , ka por ka la poi ïa nga ban shah kñia ; ka por ka long mynta ïa nga ban iehnoh ïa kane ka jingim .
Ngam don hok ban kob tang namar ba nga ïalap ïa ka Gospel . La katta ruh , nga don hapoh ki hukum ban leh kumta . Bad katno kan long kaba shyrkhei ïa nga lada ngam shym la ïalap ïa ka gospel!
To ka jingaiei ka jong U Trai jong ngi U Jisu Khrist kan long ryngkat bad phi baroh , ki parabangeit jong nga . Amen .
Kumba ka long , don shibun ki dkhot hynrei tang kawei ka met .
Hynrei kaei ka ban long lada ka jingleh bymdei jong ngi ka pyn-i kham shai ïa kaei kaba dei kaba U Blei u leh ? Hato ngi lah ban ong ba U Blei u bakla haba u pynshitom ïa ngi ? ( Kane kan long ka jingkylli kaba dei ban kylli . )
Lada ka met baroh kawei ka long tang ka khmat , da kumno yn ïohsngew ? Bad lada ka long tang ka shkor , da kumno yn iw ?
kaba pynshong nongrim ha ka jingkyrmen ïa ka jingim bymjukut . U Blei , u bym ju shukor , u la kular ïa ngi ïa kane ka jingim naduh mynnyngkong ,
Wat ïa-lamler iwei ïa iwei pat , naba phi la loit noh ïa ka jinglong barim lem bad ki jingmlien jong ka bad ba phi la kup ïa ka jinglong bathymmai .
Pynban ïa mynta , nga leit sha Jerusalem ha ka jingshakri ïa ki briew jong U Blei hangta .
Phi sngewsarong ba phi don ka Hukum U Blei — hynrei hato phi wallam ka jinglehrain ïa U Blei da kaba pynkheiñ ïa ka Hukum jong u ?
Kata ka long ruh balei ba phi dei ban siew ki khajna , namar ki bor synshar ki trei na ka bynta U Blei haba ki pyndep ïa la ki kamram .
Ai ba U Blei uba U Kpa jong ngi bad Jisu Khrist uba U Trai un ai ha phi ka jingaiei bad ka jingsuk .
Khatduh eh u la paw ruh ha nga — wat la nga long kum uta uba la kha khlem biang por .
U briew um donkam ban tap ïa la ka khlieh , namar u pynphalang ïa ka dur bad ka burom U Blei . Hynrei ka briew ka pynphalang ïa ka burom jong u briew ; naba ïa u briew ym shym la thaw ïa na ka briew , hynrei ïa ka briew na u briew .
Haba ka khubor bashisha , ka Khubor Babha , ka la wan nyngkong ha phi , phi la ïohsngew shaphang ka jingkyrmen ba ka tyrwa . Kumta ïa ka jingngeit bad ka jingieit jong phi la pynshong nongrim ha kaei kaba phi kyrmen , ïa kaba la buh sumar na ka bynta jong phi ha bneng .
Na kane ka daw me dei ban sneng tyngeh ïa ki , khnang ba kin don ka jingngeit kaba shisha
Hato phi la long u mraw mynba U Blei u la khot ïa phi ? Kam pher , wat pynkhuslai ei ei ; hynrei lada phi ïoh ïa ka lad ban long uba laitluid , pyndonkam ïa ka .
U Erastos u la sah ha Korinth , bad nga la iehnoh ïa u Trophimos ha Miletos , namar ba u pang .
Bad ngan ïailong uba kmen , namar nga tip ba da ki jingduwai jong phi bad da ka jingïarap kaba wan na U Mynsiem jong U Jisu Khrist , ïa nga yn sa pyllaitluid .
Nga don ka jingngeit baskhem ha ka Gospel ; ka long ka bor U Blei ban pynim ïa baroh kiba ngeit , nyngkong ïa ki Jiw bad ïa ki Jentil ruh .
Ki Jiw ki kwah ïa ki kambah kum ka sakhi , bad ki Grik ki wad ïa ka jingstad .
Kam da donkam shisha ïa nga ban thoh sha phi shaphang ka jingïarap ïa kaba dang ïai phah sha ki briew jong U Blei ha Judia .
Wat kita kiba pdiang ïa ka jingotsher kim shym kohnguh ïa ka Hukum ; ki kwah ïa phi ban otsher khnang ba ki lah ban kob ba phi la pynkohnguh ha kane ka jinglehniam ha ka doh .
Hynrei phi don ka dohnud kaba eh bad kaba kuman , bad kumta phi pynlong ka jingpynshitom ïa lade hi wat kham khraw ha ka Sngi ha kaba ïa ka jingbitar U Blei bad ki jingbishar bahok yn pynpaw .
Hynrei uta uba pynïasoh ïa lade sha U Trai u long kawei bad u ha kaba kynja mynsiem .
Nga kwah ba phin tip ba ym don uno uno uba la ïalam da U Mynsiem U Blei u lah ban ong  Long ba la tim ïa U Jisu!  bad ym don uno uno uba lah ban phla  U Jisu u long U Trai ,  lymda la ïalam ïa u da U Mynsiem Bakhuid .
U ïarap ïa ngi ha ki jingjynjar jong ngi baroh , khnang ba ngi lah ban ïarap ïa kiwei kiba don ki jingjynjar babun jait , da kaba pyndonkam ïa kajuh ka lad jingïarap kaba ngi hi ngi la ïohpdiang na U Blei .
Bad to duwai ruh na ka bynta jong nga ba U Blei un ai ha nga ïa ka khubor haba nga la kloi ban kren , khnang ba nga lah ban kren shlur bad pynpaw shai ïa ka jingmaïan ka gospel .
Pynlong ïa ka , ka jingthmu jong phi ban im ka jingim kaba jar jar , ban pyrkhat ïa la ka kam , ban kamai na ka bynta ka jingim jong phi hi , kumba ngi la bthah ïa phi mynshuwa .
Man la ka Sngi U Trai , uwei pa uwei na phi u dei ban buh kyrpang katto katne ka pisa , kat kum ka jingïoh , bad pynlang ïa ka , khnang ba yn ym da donkam ban lum ïa ka pisa ynda nga poi .
Ka long kumta bad phi , ko ki parabangeit jong nga . Ha ka jingïadei bad ka hukum , ma phi ruh phi la ïap namar phi long ka bynta jong ka met U Khrist ; bad mynta phi long ki jong u , uta ïa uba la pynmihpat na ka jingïap khnang ba ngi lah ban long kiba U Blei u lah ban pyndonkam na ka bynta ka kam jong u .
Ki tip ïa U Blei , hynrei kim ai ïa u ka burom kaba dei ka jong u , lymne kim shym sngewnguh ïa u . Pynban , ki jingpyrkhat jong ki , ki la long ki bym don jingmut ei ei , bad ïa ki jingmut ba-thylli jong ki la pyndap da ka jingdum .
Ha kaba ïadei bad ki ar ngut kiba la ïatehktien kiba la rai ba kin ym ïashongkurim : Lada uta u briew u sngew ba um shym leh kaba dei ïa ka theisotti bad lada ki jingkwah brai jong u ki jur haduh katta katta bad u sngew ba u dei ban shongkurim , te ki dei ban ïashongkurim noh , kumba u kwah . Kam don pop ei ei ha kane .
Mynta ngam mut ïa ki bymngeit kiba awria ne kiba lalot ne kiba long ki nongtuh ne kiba mane ïa ki bleithaw . Ban lait na kine phi dei ban mihnoh shisyndon na ka pyrthei .
Bad nga shaniah ha U Trai ba nga da lade hi , nga lah ban wan shen sha phi .
Ha kane ka rukom kin kynshew ïa lade ka spah ka ban long ka nongrim kaba skhem na ka bynta ka lawei . Bad nangta kin lah ban jop ïa ka jingim kaba long ka jingim kaba shisha .
Ïa kaei te , ngi lah ban sngewsarong ? Yn don ei ei! Bad kaei ka daw na ka bynta kane ? Hato ka dei ba ngi kohnguh ïa ka Hukum ? Em , hynrei ka dei ïa kata kaba ngi ngeit .
Hynrei lada uno uno um sumar ïa la ki ba-ha-ïing ha-sem , khamtam ïa ki dkhot ka longïing jong u hi , u la len ïa ka jingngeit bad u kham sniew ban ïa u bymngeit .
Naduh ba phi la pdiang ïa U Khrist Jisu kum U Trai , to im ha u .
Ym don uwei ruh na ki nongsynshar jong kane ka pyrthei , uba la tip ïa kane ka jingstad . Lada ki la tip ïa ka , kin ym da la sahnarphna ïa U Trai ka burom .
Hynrei ym dei tang ki jingthaw kiba ud ; ma ngi ruh kiba don ïa U Mynsiem kum ki jingai banyngkong jong U Blei , ngi ïa-ud hapoh lade hi , katba ngi dang ap ïa U Blei ba un pynlong ïa ngi ki khun jong u bad ban pyllaitluid phar ïa ngi .
Don uwei pat u ban ong ,  Ka jingbam ka dei na ka bynta ka kpoh , bad ka kpoh na ka bynta ka jingbam .  Ho-oid , hynrei U Blei un sa pynduh ïa baroh ar . Ïa ka met ym dei ban pyndonkam na ka bynta ka kam awria , hynrei ïa ka ban shakri ïa U Trai ; bad U Trai u bsa ïa ka met .
To kynmaw ba kin sa wan ki por kiba jynjar ha ki sngi kiba khatduh .
Te ngin ym long shuh kum ki khynnah , ba la pynshad kynting da ki jingat phyllung bad ka jingbeh ka  erïong man ba ka kylla da ka jinghikai jong ki riewshukor , kiba ïalam ïa kiwei pat sha ka jingbakla da ki buit sianti ba ki pynmih .
To wat sneng ïa uba la kham rangbah , hynrei to kyrpad ha u kum la u kpa . To ñiew ïa kiba kham samla kum la ki para , ïa ki kynthei kiba la kham ïaw kum ki kmie , bad ïa ki kynthei kiba kham samla kum ki para , da ka jingsngur mynsiem baroh .
Kat kumba U Blei u kren ïa ka jingshisha , ka jingkular jong nga ïa phi kam long kaba  Ho-oid  bad kaba  Em .
U Mynsiem u long ka jingbahkhlieh ba ngin sa ïohpdiang ïa kaei kaba U Blei u la kular ha ki briew jong u , bad kane ka pynthikna ïa ngi ba U Blei un ai ka jinglaitluid kaba pura ha kito kiba long ki jong u . To ngin ïaroh ïa ka burom jong u!
Bad lada ka parabangeit ka la shongkurim ïa u briew u bymngeit bad u mynjur ban ïaishong bad ka , kam dei ban pyllait noh ïa u .
Me tip lut ïa baroh kaba la jia ha nga ha Antiokh , Ikoniom , bad Lystra , ki jingpynshitom bashyrkhei kiba nga la ïaishah! Hynrei u Trai u la pyllait ïa nga na ki baroh .
Lymne kiba hiarpateng baroh na u Abraham ki long ki khun jong U Blei . U Blei u la ong ha u Abraham ,  Ka long lyngba u Isaak ba men ïoh ïa kiba hiarpateng kiba nga la kular ïa me .
Ki Jentil kim don ka Hukum u Moses ; ki leh pop bad bakla lynti khlem ka Hukum . Ki Jiw ki don ka Hukum ; ki leh pop bad shah bishar da ka Hukum .
Kumta te , ko parabangeit jong ngi , to ïeng skhem bad batskhem ha kito ki jingshisha kiba ngi la hikai ïa phi , ha ka jingïalap jong ngi bad ha ka shithi jong ngi .
Dei u nong Krit hi , uwei na ki nongïathuhlypa jong ki , uba la kren ïa ka jingshisha mynba u la ong ,  Ki nong Krit ki long borabor kiba lamler , ki riewkhlaw bymman , bad ki jlawnguid bajaipdeh .
Te , uno uno um lah ban ong , ba la pynbaptis ïa phi kum ki synran jong nga .
Lada ïa u la ñiew ka hok bad U Blei da kiei kiba u la leh , un don ei ei ban sngewsarong shaphang kata — hynrei ym ha khmat U Blei .
Kito ki briew kim long ki apostol kiba shisha — ki long ki apostol lamler , kiba shukor shaphang ka jingtrei jong ki bad thawdur ïa lade ban i kum ki apostol bashisha jong U Khrist .
Ki jingkhublei ïa ka Mari , kaba la trei shitom na ka bynta jong phi .
To U Trai un pynlong ïa ka jingieit jong phi iwei ïa iwei pat bad ïa ki briew baroh ban nang ïai san bad ban man khraw ha ka jingieit jong ngi ïa phi .
Mynba ngi dang don bad phi , ngi ju ïathuh ïa phi ,  Ïa uno uno uba kyntait ban trei yn ym shah ba un bam .
kin long ki bym lehsbun , ki bym ïamap , kiba kren sniew , kiba thala , bad kiba runar ; kin isih ïa kaba bha ,
Lada kata ka long kaba shisha , ka mut ba ïa U Khrist ym shym la pynmihpat ; bad lada ïa U Khrist ym shym la pynmihpat na ka jingïap , te ngim don ei ei ban ïalap bad phim don ei ei ha ka ban ngeit .
Mynta ngi don ka jingïadei bad U Blei lyngba ka jingngeit , ngi don ka jingïasuk bad U Blei lyngba U Jisu Khrist uba U Trai jong ngi .
U Blei uba la ong ,  Na ka jingdum ka jingshai kan tyngshaiñ!  u long ujuh U Blei uba la pynlong ïa ka jingshai jong u ban tyngshaiñ ha ki dohnud jong ngi , ban wanrah ha ngi ïa ka jingtip shaphang ka burom U Blei kaba tyngshaiñ ha U Khrist .
Hynrei namar ba kynrei than ka jingleh awria , uwei pa uwei u briew u dei ban don la ka jong ka tnga , bad kawei pa kawei ka briew ka dei ban don la u jong u tnga .
Mynta , shaphang kaei kaba phi la thoh ïa ka jingbam ba la kñia sha ki bleithaw . Ka long kaba shisha , te , ba  ma ngi baroh ngi don ka jingtip ,  kumba ki ong . Pynban , kum kata ka jingtip , ka pynmeng ïa u briew da ka jingsarong ; hynrei ka jingieit ka tei keiñ .
ba la tep ïa u bad ba la pynmihpat ïa u hadien lai sngi , kumba la thoh ha ki Jingthoh Bakhuid ;
U long uba hakhlieh tam halor kawei pa kawei ka jingsynshar ba kynja mynsiem bad ka bor synshar .
Naba don shibun , khamtam kiba la kylla na ka niam Jiw , kiba ïaleh pyrshah bad kiba shukor ïa kiwei da ka jingleh bym don jingmut jong ki .
Ki don bun jait ki jingai ba kynja mynsiem , hynrei ujuh U Mynsiem u ai ïa ki .
Bad ïa uwei pa uwei uba leh bakla yn siew na ka bynta kiei kiei kiba bakla kiba u leh , namar U Blei u bishar ïa uwei pa uwei da kajuh ka jingthew .
Nga la iehnoh ïa me ha Krit , khnang ba men buh ryntih ïa kiei kiei kiba dang donkam ban leh bad ban thung ïa ki nongsharai balang ha man la ki shnong . To kynmaw ïa ki jingbthah jong nga :
Hangne , te , ka long ka jingïohpdiang jong nga ïa kiei kiei baroh ba phi la ai ha nga — bad ka la long palat ban ïa kaba nga donkam! Nga don ïa baroh kaba nga donkam mynta ha kaba u Epaphroditos u la wanrah sha nga ïa ki jingai sngewbha baroh jong phi . Ki long kum ka jingainguh ba-iwbih sha U Blei , ka jingkñia kaba pdiang hun bad kaba pynsngewbha ïa u .
Hato phim kynmaw ? Nga la ïathuh ha phi ïa kane baroh mynba nga dang don lem bad phi .
Ngim kwah ïano ïano ban wad daw ïa ka jingtrei jong ngi , kumta ngi pyrshang ban ym buh ïa ki jingjynthut ha ka lynti jongno jongno .
Ar ne lai ngut kiba ïoh ïa ka khubor U Blei ki dei ban kren , katba kiwei pat kin bishar ïa kaei kaba ki kren .
Bad mynta ngi ïa-ud , kaba khraw ka long ka jingkwah hir hir jong ngi ba ïa kata ka ïing kaba wan na bneng dei ban pynkup halor jong ngi ; ba haba la pynkup da ka , ngin ym long shuh kiba khlem ka met .
Naba U Blei um shym la pynkylla ïa ka jingmut jong u shaphang jongno ba u jied bad u kyrkhu .
Da khmih bha , te , ba uno uno un ym teh mraw ïa phi da ki buit shukor bymmyntoi jong ka jingstad ba kynja briew , kaba wan na ki jinghikai ba la ai pateng da ki briew bad na ki mynsiem kiba synshar ïa ka jingpynlong , bad ym na U Khrist .
U Blei u long uta uba la pynkhreh ïa ngi na ka bynta kane ka jingpynkylla dur , bad u la ai ha ngi ïa U Mynsiem jong u kum ka jingbahkhlieh ïa kata baroh kaba u la buh tyngkai na ka bynta jong ngi .
Naba ngi la ïohsngew ïa ka jingngeit jong phi ha U Khrist Jisu bad ïa ka jingieit jong phi ïa ki briew baroh ki jong U Blei .
Phi la pyrthuh bud ïa ngi bad ïa U Trai ; wat la phi la shahshitom shikatdei eh , phi la pdiang ïa ka khubor da ka jingkmen kaba wan na U Mynsiem Bakhuid .
Kine kiei kiei baroh ki la jia ha ki kum ki nuksa ïa kiwei pat , bad la thoh ïa kine kum ka jingmaham ïa ngi . Naba ngi im ha ka por ba kaba kut ka la jan poi .
Phin ïoh ïa ka jingpynshisha baroh kaba phi kwah ba U Khrist u kren ha nga . Haba u pynbeit ïa phi , um long uba tlot , pynban , u pynpaw ïa la ka bor hapdeng jong phi .
U la pynduh ïa ka hukum ki Jiw da la ki jong ki hukum bad ki kyndon , khnang ban ïoh pynlong ïa ki ar tylli ki jaitbynriew kawei ka jaitbynriew kaba thymmai ha u hi , ha kane ka rukom u wanrah jingsuk .
Kumba ka Jingthoh Bakhuid ka ong ,  Uwei pa uwei uba khot kyrpad ïa U Trai ban ïoh jingïarap , un ïohlait im .
Hynrei ma phi , ko paralok jong nga , leh ïa kita kiei kiei hi kiba phi bishar ïa kiwei! Hato phi pyrkhat phin lait na ka jingbishar U Blei ?
To pdiang ïa ngi ha ki dohnud jong phi . Ngim shym la leh bymdei ïano ïano ; ngim shym la pynjot ïano ïano , lymne ngim shym la pyrshang ban shim kabu ïano ïano .
ba haba ngi la long kiba ïap ha ka jinglong ba kynja mynsiem ha ka jingbymkohnguh jong ngi u la wallam ïa ngi sha ka jingim lem bad U Khrist . Ka dei da ka jingaiei U Blei ba la pynim ïa phi .
Ïa ka jingim jong phi yn pyndap da ki jinglong babha shisha kiba tang U Jisu Khrist u lah ban pynmih , na ka bynta ka burom bad ka jingïaroh ïa U Blei .
U Blei u pyndap ïa uta u symbai da ka met kat kumba u sngewbha ; ha uwei pa uwei u symbai ïa la ka met .
Bad na ka bynta jong ngi — balei ma ngi ngin kheiñduh ïa lade man la ka kynta ?
Pynban , kumba ka Jingthoh Bakhuid ka ong :  Ïa kaei kaba ym pat don mano mano ba la ïohi ne ïohsngew , ïa kaei kaba ym pat don mano mano ba la pyrkhat ba lah ban jia , ka long kata hi kaei kaei kaba U Blei u la pynkhreh ïa kito kiba ieit ïa u .
Hynrei ka kynthei kan ïohlait im ha ka por ba ka kha khun , lada ka ïaineh ha ka jingngeit bad ka jingieit bad ka jingkhuid , lem bad ka jingdon akor .
Kumno , te , phi sngewsarong ïa kata ? Ha kawei ka liang , phi dei bad dap da ka jingsngewsih , bad ïa u briew uba la leh ïa kaba kum kata kaei kaei la dei ban weng noh napdeng ka kynhun jong phi .
Da ka jinglong sngur jong ngi , ka jingtip , jingïaishah , bad jingsbun ngi la pyn-i ïa lade ba ngi long ki shakri U Blei — da U Mynsiem Bakhuid , da ka jingieit bashisha jong ngi , da ka khubor jong ka jingshisha jong ngi , bad da ka bor U Blei .
Hynrei ka long kaba bha shibun ïa phi ban ïarap ïa nga ha ki jingjynjar jong nga .
Naba don na ki riewkynthei kiba la lah phai noh ban bud ïa u Soitan .
Hynrei kin ym lah ban leit kham jngai , namar baroh kin ïohi ba katno ki long kiba mutlop . Kata ka long kaei kaba dang dep jia ïa u Jannes bad u Jambres .
ki ïa-pihuin , ïabuaid , ki don jingkhawai jingdih kyiad , bad leh ïa kiwei kiei kiei kiba kum kine . Nga maham ïa phi mynta kumba nga la maham mynshuwa ; ba kita kiba ïai leh ïa kine kiei kiei kin ym ïohkynti ïa ka hima U Blei .
Ban pyn-i ba phi dei ki khun jong u , U Blei u la phah ïa U Mynsiem jong U Khun jong u ha ki dohnud jong ngi , U Mynsiem uba kyang ,  Ko Pa , Pa jong nga .
Kumjuh ruh hikai ïa ki kynthei kiba la kham san ba kin im donakor kum ki kynthei kiba dei ban leh , kiba im ka jingim bakhuid . Kim dei ban long kiba kren siar lane kiba kyrni ha ka dih waiñ .
Da ka jingïap jong u halor ka diengphna , U Khrist u la pynduh thiaw ïa ka jingïashun jong ki ; da ka lynti jong ka diengphna u la pynïasoh lang ar ki jaitbynriew ha kawei ka met , bad u la wallam pat ïa ki sha U Blei .
To don ïa kajuh ka jingsngewkhia ïa baroh . To wat long kiba sarong , hynrei to pdiang ïa ki kam kiba kham hapoh . To wat pyrkhat ïa lade kum kiba stad .
Kumta te , ko ki paralok ba-ieit jong nga , to kiar noh na kaba mane ïa ki bleithaw .
Ki jingthaw baroh ki ap da ka jingthrang hir hir ba U Blei un pynpaw ïa ki khun jong u .
bad kiar na kano kano kaba sniew .
Ko ki parabangeit jong nga : Nga hi nga sngewskhem ba phi dap da ka jingbha , ba phi don ka jingtip baroh , bad ba phi lah ban hikai iwei ïa iwei pat .
Kumta te , phim long shuh u mraw hynrei u khun . Bad naduh ba phi long u khun jong U , U Blei un ai ha phi baroh kat kaba u don na ka bynta la ki khun .
Naba ka pop ka siew ïa la ka bainong — ka jingïap ; hynrei ka jingaiei jong U Blei ka long ka jingim bymjukut ha U Khrist Jisu uba U Trai jong ngi .
Ka jingthmu jong kane ka hukum ka long ban pynkhih ïa kata ka jingieit kaba wan na ka dohnud kaba sngur , ka jingïatiplem bakhuid , bad ka jingngeit bashisha .
To pyndonkam ïa kito ki ktien kum ki jingkieng atiar khnang ba me lah ban ïaleh shlur , bad sumar ïa la ka jingngeit bad ïa ka jingïatiplem bakhuid . Don ki briew ki bymshahskhor ïa la ka jingïatiplem bad ki la pyntroiñ ïa la ka jingngeit .
Ngam treh ban kyntait ïa ka jingaiei U Blei . Hynrei lada la pynksan ïa u briew ha U Blei da ka Hukum , ka mut ba U Khrist u la ïap lehnoh-ei!
Ïa kiei kiei ba la thoh ha ki Jingthoh Bakhuid , la thoh ban hikai ïa ngi , khnang ba ngin don ïa ka jingkyrmen lyngba ka jingïaishah bad ka jingpynshlur kiba ki Jingthoh Bakhuid ki ai ïa ngi .
To pynpaw ïa ka jinglong jemnud sha uwei pa uwei baroh . U Trai u la jan wan .
Hynrei to wat kynthup ïa ki riewkynthei kiba dang kham samla ha ka thup ; namar haba ki jingkwah ka doh jong ki ban shongkurim , ki phai noh na U Khrist , bad kumta ki don ka jingpynrem ba ki la pynkheiñ ïa ka jingtehkular bad u kaba mynshuwa .
U Paul , u Apollos , bad u Petros ; kane ka pyrthei , ka jingim bad ka jingïap , ka mynta bad ka lawei — baroh kine ki long ki jong phi , bad ma phi , phi long ki jong U Khrist , bad U Khrist u long u jong U Blei .
Kumta phim dei ban ïadon bynta ei ei bad kiba kum kita ki briew .
Mynta , la don ka jingong kaba thikna ba ka don ka jingïaleh awria hapdeng jong phi kaba shyrkhei haduh katta katta ba wat ki bymngeit kin sngewrem ïa kata . La ïathuh ïa nga ba uwei u briew u ïathiah shongkha bad la ka meinah!
Ngim pyrshang biang ban ïaroh ïa lade ha khmat jong phi ; pynban , ngi pyrshang ban ai ha phi ïa ka daw kaba biang ba phin sngewsarong shaphang jong ngi , khnang ba phin lah ban ai jubab sha kito kiba sngewsarong shaphang kata kaba paw shabar jong u briew bad ym ha ka jinglong jingim jong u .
Ngi pynïap nia ïa ki jingïatainia ba-thala ; ngi pynduh ïa ka jingpynwit basngewmeng baroh ba la pynïeng pyrshah ïa kata ka jingtip U Blei ; ngi shim ïa ka jingpyrkhat baroh bad pynkohnguh ïa ka ha U Khrist .
To wat shah ba yn shukor .  Ki paralok kiba sniew ki pynjot ïa ka jinglong babha .
Namar ngi tip ba ïa U Khrist la pynmihpat na ka jingïap bad un ym ïap shuh lano lano ruh — ka jingïap kan ym lah leh donbor shuh halor jong u .
( Nga la thoh khyndiat shaphang kane , bad lada phi pule ïa kaei kaba nga la thoh , phi lah ban tip shaphang ka jingsngewthuh jong nga ïa ka jingmaïan U Khrist . )
U Khrist u long kum kawei ka met , kaba don shibun ki dkhot ; ka long hi tang kawei ka met , wat haba la pynlong ïa ka da ki dkhot kiba ïapher .
Ma ngi baroh kiba la ih bha ka jinglong mynsiem , ngi dei ban ïoh ïa kane kajuh ka jingmut . Hynrei lada don napdeng jong phi kiba don da ka jingmut baïapher , U Blei un pynshai ïa kane ha phi .
Ban pyndep ïa kane nga ïaleh tyngeh bad nga ïaksaid , da kaba pyndonkam ïa ka jingkhlaiñ badonbor kaba U Khrist u ai bad kaba treikam hapoh jong nga .
Ym shym la leh da U Blei , uba la khot ïa phi .
Kumta te , to pynshlur iwei ïa iwei pat da kine ki ktien .
Ka khubor jong ngi ka long ba U Blei u la pynlong paralok ïa u bynriew baroh lyngba U Khrist . U Blei um shym la buh jingkheiñ ïa ki pop jong ki , bad u la ai ha ngi ka khubor kaba ïathuh kumno u pynlong ïa ki , ki paralok jong u .
Naba U Blei un ainong ïa uwei pa uwei kat kum kaei kaba u la leh .
Ha kajuh ka rukom , ngi ruh ngi la ju long ki mraw ha kiwei pat ki bor mynsiem kiba synshar ïa ka pyrthei shuwa ba ngin poi ka jinglong rangbah ba kynja mynsiem .
Ki jingkhublei ïa u Philologos bad ka Julia , ïa u Nireus bad ka para jong u , ïa u Olumpas bad ïa ki briew jong U Blei baroh kiba ïadon bad ki .
Ka Balang ka long ka met U Khrist , kaba pyndap pura ïa u , uba da lade hi u pyndap pura ïa kiei kiei baroh ha kylleng ki jaka .
Hynrei kumno lada katto katne na ki kim long kiba ïaineh ? Hato kane ka mut ba U Blei un ym long uba ïaineh ?
Te ngi lah ban ïalap ïa ka Khubor Babha ha kiwei pat ki ri jngai na phi bad yn ym donkam ban leh sarong shaphang ka jingtrei ïa kaba la lah leh lypa ha ka lyngkha jong uwei pat u briew .
To wat kynthup ïa kano kano ka riewkynthei ha ka thup ki riewkynthei lymda ka la dap hynriewphew snem ka rta .
U don ka jingkwah kaba sniew ban ïoh ïasaidnia bad ïakajia shaphang ki ktien , bad kane ka wanrah ïa ka jingpihuiñ , ka jingïania , ka jingkrenbeiñ , ka jingsuba sniew , bad ka jingïai-ïasaidnia na ki briew kiba ki jingmut jong ki kim treikam bad ki bym don shuh ïa ka jingshisha .
Ym dei ban don mano mano ba ibeiñ ïa u , hynrei phi dei ban ïarap ïa u ban bteng ïa ka jingleit jong u ha kaba suk , khnang ba un ïoh wan phai pat sha nga ; naba nga khmih lynti ba un wan phai ryngkat bad ki parabangeit .
Ïa ka jingbitar U Blei la pynpaw na bneng pyrshah ïa baroh ka pop bad ka jingsniew jong ki briew kiba ki lynti basniew jong ki , ki la khang ïa ka jingtip ïa ka jingshisha .
Don u ban kylli ,  Kumno lah ban pynmihpat ïa kiba ïap ? Ka met kaba kumno kin don ?
Kan ym don ka met lada baroh ki long tang kawei ka dkhot met!
Mynshuwa phi la long kiba ïap ha ka jinglong mynsiem namar ka jingbymkohnguh bad ki pop jong phi .
Naba u la ong ha u Moses ,  Ngan leh-isynei ha uno uno uba nga kwah ; ngan sngewsynei ïa uno uno uba nga kwah .
Naba ngi ruh ngi la long shisien kiba bieit , ki bymkohnguh bad kiba leh bakla . Ngi la long ki mraw ha ki jingkwah brai bad ki jingsngewbha babun jait . Ngi la pynlut ïa la ka jingim ha ka jingsniew bad jingpihuiñ ; kiwei ki la isih ïa ngi bad ngi la isih ïa ki .
Naba ngi pynleit jingmut , ym ha kiei kiei kiba lah ban ïohi , hynrei ha kiei kiei ki bym lah ban ïohi . Kata kaba lah ban ïohi ka neh tang shipor , hynrei kata ka bym lah ban ïohi ka neh junom .
Kumno phi dang sah bieit haduh katta katta! Haba phi la sdang da U Mynsiem U Blei , mynta phi kwah pat ban pynkut da la ka bor hi ?
To U Blei uba U Kpa jong ngi bad U Jisu Khrist uba U Trai un ai ha phi ïa ka jingaiei bad ka jingsuk .
Nga ainguh borabor ïa U Blei jong nga na ka bynta jong phi namar kata ka jingaiei ïa kaba u la ai ha phi da U Khrist Jisu .
Namar ba nga ïalap ïa ka Khubor Babha , nga shahshitom bad nga shah teh kynjri ruh kum u riewrunar .
Ka jingim jong phi ha U Khrist ka pynlong khlaiñ ïa phi , bad ka jingieit jong u ka pyntngen ïa phi . Phi don ka jingïasyllok lem bad U Mynsiem , bad phi don ka jingsbun bad ka jingsngewsynei iwei ïa iwei pat .
Suk kita ïa kiba la map noh ïa ki jingleh bymdei , kiba ïa ki pop la map noh!
Baroh ki parabangeit hangne ki phah ka jingkhublei . To ïakhublei iwei ïa iwei da ka jingïadoh parabangeit .
Naba haba ngi la im ka jinglong kum ki briew , ki jingkwah bapop ba la pynkhih da ka Hukum ki trei ha ki met jong ngi , bad baroh kaba ngi leh ka kut ha ka jingïap .
U la ïathuh ha ngi ïa ka jingieit kaba U Mynsiem u la ai ha phi .
Ngan long U Kpa jong phi , bad phin long ki khun shynrang bad ki khun kynthei jong nga , ong U Trai Badonbor Baroh . 
U Blei u long uba dei ban shaniah , U Blei uba la khot ïa phi sha ka jingïasyllok bad U Jisu Khrist u khun jong u , uba U Trai jong ngi .
Nga kyrpad ïa phi , namarkata , ba phin pyrthuh bud ïa nga .
Lada nga dei ban sngewsarong , ngan sngewsarong shaphang kiei kiei kiba pyn-i haduh katno nga long uba tlot .
Ko parabangeit jong nga , lada lap ïa uno uno ha kano kano ka jingpalat , kito na phi kiba kynja mynsiem ki dei ban pynbha pat ïa u ; hynrei phi dei ban leh ïa ka ha ka rukom ka jingjemnud . Bad da husiar bha ïa lade , khnang ba ma phi ruh phin ym shah pynshoi .
Te kumta , kumba ka pop ka synshar da ka jingïap , kumta ruh ka jingaiei U Blei ka synshar da ka hok , ka ïalam ïa ngi sha ka jingim bymjukut lyngba U Jisu Khrist U Trai jong ngi .
Phi kynmaw balei nga la ïalap ïa ka Gospel ha phi ha kaba nyngkong ; ka long namar ba nga la pang .
Ha U Khrist la otsher ïa phi , ym da ka jingotsher kaba la thaw da ki briew , hynrei da ka jingotsher ba la pynlong da U Khrist , kaba kynthup ïa ka jinglong ba la laitluid na ka bor jong ka pop hi .
Kam lei lei! Nga sngewkmen shaphang kata , katba ïa U Khrist dang ïai ïalap ha ka rukom baroh , la na ki jingthmu bymdei ne badei .
Hynrei wat lada ma ngi ne u angel na bneng kin ïalap ïa ka Gospel kaba pher na kata ïa kaba ngi la ïalap ha phi , to ai ban rai pynrem ïa u sha dujok!
Bad kumta da ka jingsngewieit bajylliew kin duwai na ka bynta jong phi namar kata ka jingaiei kaba kor tam kaba U Blei u la pyn-i ha phi .
Kan ym long kumta! U Blei un long uba shisha , wat la uwei pa uwei u briew u long uba shukor . Kumba ka Jingthoh Bakhuid ka ong ,  Ba yn lah ban pyn-i ïa phi ba phi long kiba shisha haba phi kren ; phi dei ban jop ïa ka jingïaleh haba la bishar ïa phi .
Lada phi bitar , wat ai ba ka jingbitar jong phi kan ïalam ïa phi ban leh pop , wat bitar sah baroh shi sngi .
Ha U Blei bad U Kpa jong ngi , long ka burom junom la junom! Amen .
Pynban ma ngi kiba don ïa kane ka jingkynshew kaba kynja mynsiem ngi long kum ki khiew khyndew , khnang ban pyn-i ba ka bor kaba halor tam ka long ka jong U Blei , ym ka jong ngi .
Naba nga ong ïa phi ba ka jingim jong ka jingshakri U Khrist ka la long na ka bynta ki Jiw , ban pyn-i ba U Blei u long uba ïaineh , ban pynlong ïa ki kular jong u ha ki kpa tymmen jong ki ban urlong shisha ,
Kane ka long kaei kaba nga mut , ko parabangeit jong nga . Haba phi ïashem lang ïa ka ban mane ïa U Blei , uwei u don ka jingrwai , uwei pat ïa ka jinghikai , uwei pat ïa ka jingpynpaw na U Blei , sa uwei pat ha ki thylliej bapher , bad sa uwei pat ïa ka jingbatai ïa kaei kaba la kren . Baroh ki dei ban long ki ban ïarap ïa ka balang .
Mynba nga dang trei hapdeng jong phi , la siew ïa nga da kiwei pat ki balang . Kum ban shu ong noh , nga la lute na ki khnang ban ïarap ïa phi .
Wat sheptieng ïa ki nongshun jong phi ; long borabor kiba shlur , bad kane hi kan pynshisha ha ki , ba kin shah rem bad ba phin jop , namar dei U Blei uba ai ïa phi ka jingjop .
Hato ngam long u briew uba laitluid ? Hato ngam long u Apostol ? Hato ngam shym la ïohi ïa U Jisu uba U Trai jong ngi ? Hato phi phim long u soh ka jingtrei jong nga na ka bynta U Trai ?
Namar ba ki kyntait ïa ka Khubor Babha , ki Jiw ki long ki nongshun jong U Blei na ka bynta jong phi ki Jentil . Hynrei namar ka jingjied U Blei , ki long ki paralok jong u namar ki kpa tymmen jong ki .
To ïakhublei parabangeit da ka jingdoh parabangeit .
Kane ka mut ba ka jingïap ka trei hapoh jong ngi , hynrei , ka jingim ka trei hapoh jong phi .
U la long ma u , uba  la ai ki jingai sngewbha ha u bynriew ;  u la thung katto katne ngut ban long ki apostol ; ïa kiwei , ki nongïathuhlypa ; ïa kiwei , ki nongïalap ; ïa kiwei pat , ki nongsharai balang bad ki nonghikai .
Uei u ban mudui ïa kiba la jied jong U Blei ? U Blei hi da lade u la pynbna ba ki long khlem pop!
Nga kren mynta ha phi ki Jentil : Katba nga dang long u apostol sha ki Jentil , ngan sngewsarong ha ka kam jong nga .
Phim pat pyrshang hi .
To U Blei uba U Kpa bad U Jisu Khrist uba U Trai un ai ha ki parabangeit baroh ïa ka jingsuk bad ka jingieit da ka jingngeit .
Ïa ki katto katne na ki tnat jong u dieng Olib ba la thung , la pynkheiñ noh , bad ba ïa u tnat jong u dieng Olib khlaw la pynïasoh bad u . Ma phi ki Jentil phi long kum ki dieng Olib khlaw , bad mynta phi ïadon bynta ha ka jingim ba kynja mynsiem bakhlaiñ jong ki Jiw .
Ha kajuh ka rukom , namar ka jingisynei kaba phi la ïohpdiang , ki Jiw mynta kim kohnguh ïa U Blei , khnang ba ma ki ruh mynta kin ïohpdiang ïa ka jingisynei U Blei .
Don na phi kiba la ju long kumta . Hynrei la pynkhuid ïa phi na ka pop ; la pynkyntang ïa phi sha U Blei ; la pynksan ïa phi bad U Blei da U Jisu Khrist uba U Trai bad da U Mynsiem U Blei jong ngi .
lada ka long ban pynshlur ïa kiwei , ngi dei ban leh kumta . Uno uno uba ïasam bad kiwei u dei ban leh ïa kata da ka jingkylluid mynsiem ; uno uno uba don ka iktiar u dei ban trei shitom ; uno uno uba pyn-i ka jingsbun ïa kiwei u dei ban leh da kaba kmen .
kiba la kheiñduh ïa la ka jingim na ka bynta jong nga . Nga dap da ka jingsngewnguh ïa ki — ym tang ma nga , hynrei baroh ki balang Jentil kumjuh .
Nga lah ban ong skhem ïa phi ba ki long kiba ieit ïa U Blei naduh ka dohnud ; hynrei ïa ka jingieit jong ki ïa U Blei , ym shym la pynshong nongrim ha ka jingtip bashisha .
Ha kajuh ka por to duwai ruh na ka bynta jong ngi , ba kumta U Blei un ai ha ngi ka kabu babha ban ïalap ïa ka khubor jong u shaphang ka jingmaïan U Khrist . Namar kata keiñ balei ba nga don mynta ha byndi .
Lada phi pynmong ïa la u parabangeit namar kaei kaba phi bam , te phim leh shuh na ka jingieit . To wat ai ba ka jingbam kaba phi bam kan pynsniew ïa u briew ïa uba U Khrist u la ïap na ka bynta jong u!
Ha shi lynter ka jingim , ngi don ha tmier jong ka jingïap na ka bynta U Jisu , khnang ba yn ïohi ïa ka jingim jong u ha kane ka met baïap jong ngi .
Ka jingthmu jong U Blei ka long ban pyntip ïa ka jingmaïan jong u ha ki briew jong u , ïa kane ka jingmaïan basngewtynnat bad badonburom kaba u don na ka bynta ki briew baroh . Bad ka jingmaïan ka long , ba U Khrist u don hapoh jong phi , kaba mut , ba phin ïoh bynta ha ka burom jong U Blei .
Hato phi don ka tnga ? Te wat pyrshang ban iehnoh ïa ka . Hato phim pat shongkurim ? Te wat ym wad tnga .
Ka jinglong kaba hapoh jong nga ka kmen ha ka hukum U Blei .
Naba nga kwah haduh katta katta ban ïohi ïa phi , khnang ban ïasam ïa ka jingkyrkhu ba kynja mynsiem bad phi bad ban pynkhlaiñ ïa phi .
Kumta to kieng mynta ïa ka jingkieng atiar U Blei! Nangta haba ka sngi basniew ka wan , phin lah ban ïeng ïaleh pyrshah ïa ki bor ïaleh u nongshun ; bad hadien ba ka jingïaleh ka la kut , phin dang ïeng skhem ha ka nongrim jong phi .
Naba ngi tip ba haba kane ka ïingjaiñ kaba ngi shong — ka met jong ngi hangne ha pyrthei — ka la jot noh , U Blei un buh ha bneng ïa ka ïing na ka bynta jong ngi ba ngin shong , ka ïing kaba ma u hi u la thaw , ka ban neh junom la junom .
Te kumta , ngi dei borabor ban thmu ban leh ïa kita kiei kiei kiba wallam ka jingsuk bad kiba ïarap ban pynkhlaiñ iwei ïa iwei pat .
khnang ba ma phi lem bad ki briew jong U Blei baroh , phin lah ban ïoh ka bor ban sngewthuh katno ka jingïar bad ka lynter , katno ka jingjrong bad ka jingjylliew , ka long ka jingieit U Khrist .
Kaei kaba nga thoh ka long kaba shisha . U Blei hi u tip ba ngam shym lamler!
Phi ki khun , ka long ka kamram kum kiba ngeit ban kohnguh ïa la ki kmie ki kpa , namar kane ka long kaba phi dei ban leh .
Bad ngam shym ong ïa kane namar ba nga la shah leh klet , naba nga la nang ban sngewhun ha kaei kaba nga don .
Ka Jingthoh Bakhuid ka ong ,  Ngan pynjot noh ïa ka jingstad jong kiba stad bad ngan kyntait sharud ïa ka jingshemphang jong ki riewshemphang .
Hynrei da ka jingaiei U Blei , ïa baroh la pynlong ka hok bad u lyngba U Khrist Jisu , uba pyllaitluid ïa ki .
Kumno ? Hato nga la shim kabu ïa phi lyngba uno uno na ki nonglamktien kiba nga la phah ?
Lada ka i long kaba myntoi ïa nga ban leit , te ki lah ban ïaleit ryngkat bad nga .
Ngi ong ïa kane namar ngi don ka jingsngewskhem ha U Blei lyngba U Khrist .
Hynrei U Trai u la pynim ïa nga bad u la ai bor ïa nga , ba nga la lah ban ïalap ïa ka gospel , bad ba ki Jentil baroh kin ïohsngew ; U Blei u la pyllait ïa nga na ka jingïap .
Ki ïa-lorni bad kren sniew uwei ïa uwei pat ; ki long kiba shun ïa U Blei , kiba pynbitar , kiba sarong bad kiba sngewmeng ; ki pyrkhat ïa kiba bun ki lynti ban leh ïa kaba sniew ; kim kohnguh ïa la ki kmie ki kpa ;
La sympat ïa ngi , la set byndi , bad la shah ktah kti ha u paidbhur ; ngi la trei palat bad ngi la duh thiah ne duh bam .
Nga leh ïa kane khnang ba yn pyndap ïa ki da ka jingshlur bad ba yn lah ban khring lang ïa ki ha ka jingieit , bad kumta kin ïoh ïa ka jingdap ba-pura ïa ka jingsngewskhem kaba ka jingshemphang ka wallam . Ha kane ka rukom kin tip ïa ka jingmaïan ka jong U Blei , kaba long U Khrist hi .
Ngam ong ba ka kular jong U Blei kam shym la treikam ; namar ym baroh ki paid Israel ki long ki briew jong U Blei .
Kin shah ïa ka jingpynshitom jong ka jingpynjot bymjukut , kiba la pynïakhlad na ka jingdon ryngkat ka jong U Trai bad na ka jingkhlaiñbor badonburom jong u ,
Ko ki paralok ba-ieit ha Korinth! Ngi la kren da kaba shai kdar ha phi ; ngi la plie ïar ïa la ki dohnud .
Ym don ka hukum pyrshah ïa kiba kum kine kiei kiei .
Ngi dap da ka jingshlur bad ngi kham kwah ban iehnoh ïa kane ka ïing jong ngi ha ka met bad ban ïoh long ha ka ïing bad U Trai .
Ki la shah tynjuh palat da ki jingjynjar kiba ki la ïaid lyngba ; hynrei ka jingkmen jong ki ka la long kaba khraw haduh katta katta ba ki la long kiba sbun shikatdei eh ha ka jingai jong ki , wat la ki long kiba duk shisha .
A me u bieit! Haba me bet ïa u symbai ha ka khyndew , um lah ban shylluit lymda u ïap noh .
Bad nalor kine ki jinglong baroh , to bynrap ïa ka jingieit , kaba tehsong lang ïa kiei kiei baroh lang ha ka jingïatylli kaba janai .
khnang ba ha ka por ba mynta lyngba ka Balang , ki angel nongsynshar bad ki bor ha ka pyrthei ba kynja bneng ki lah ban tip ïa ka jingstad jong u ha baroh ki rukom ba-ïapher jong ki .
Don bun jait ki rukom shakri , hynrei ïa ujuh U Trai la shakri .
Naba ym dei da kaba ïohsngew ïa ka Hukum ba ki briew ki don ka jingïadei bad U Blei , hynrei da kaba leh ïa kaei kaba ka Hukum ka dawa .
Naba ka Jingthoh Bakhuid ka ong ,  Kumba da shisha nga long U Blei ba-im , ong U Trai , baroh kin dem khohsiew ha khmat jong nga , bad baroh kin phla ba nga long U Blei .
Na ka bynta jong me , ko khun jong nga , to long khlaiñ da ka jingaiei kaba dei ka jong ngi ha U Khrist Jisu .
Kumta te , ka khmat kam lah ban ong ïa ka kti ,  Ngam donkam ïa phi!  Lymne ka khlieh kam lah ban ong ïa ki kjat ,  Shisha , ngam donkam ïa phi .
Uta uba kren ha ki thylliej bapher u ïarap tang ïa lade , hynrei uta uba pynbna ïa ka khubor U Blei u ïarap ïa ka balang baroh kawei .
Kumta te , ko ki paralok ba-ieit , kumba phi la kohnguh borabor ïa nga mynba nga la don bad phi , ka long kaba donkam shuh shuh ba phi kohnguh ïa nga mynta haba nga don jngai na phi . To ïai trei da ka jingsheptieng bad ka jingkhynñiuh ban pyndep noh ïa ka jingpynim jong phi ,
Namar dei da ka jingaiei U Blei ba ïa phi la pynim da ka jingngeit . Kam dei na ka jingmih na ki kam jong phi hi , hynrei ka long ka jingai U Blei , khnang ba uno uno un ym lah ban kren sarong shaphang kata .
Namar ba kita ki briew ki la kyntait ban bat ha ka jingmut ïa ka jingtip bashisha shaphang U Blei , u la ai noh ïa ki sha ki jingmut bajakhlia , ba kumta ki leh ïa kiei kiei kiba kim dei ban leh .
Kumba ki Jingthoh Bakhuid ki ong :  Ym don uno uno uba hok ,
U Blei uba long u Nongthaw ïa kiei kiei baroh , u la buhrieh ïa ka jingmaïan ha ki pateng baroh kiba mynshuwa ,
U Trai un long lem bad ka mynsiem jong phi . Ka jingaiei jong U Blei kan long bad phi baroh . Amen .
Ka jingieit ka neh bymjukut . Ki don ki khubor da ka jingpyrsad mynsiem , hynrei ki long tang shipor ; ki don ki jingai ban kren ha ki thylliej bapher , hynrei kin dam noh ; ka don ka jingtip , hynrei kan sa jah noh .
Hynrei haba ka ïa kaba biang ka la poi , U Blei u la phah ïa la U Khun .
Ïa kine ki jingkular baroh la pynlong na ka bynta jong ngi , ko ki paralok ba-ieit jong nga . Te namarkata , to ngin pynkhuid ïa lade na kaei kaei baroh kaba pyntngit ïa ka met bad mynsiem , bad to ai ba ngin im ka jingim kaba khuid da kaba im ha ka jingtiengburom ïa U Blei .
Hynrei mynta ba phi la ithuh ïa U Blei — lane , nga dei ban ong , mynta ba U Blei u la ithuh ïa phi — kumno ka long kata ba phi dang kwah ban phai pat sha kita ki bor mynsiem kiba tlot bad kiba isangsot ? Balei phi kwah ban long mraw pat sa shisien ha ki ?
Naba don tang uwei U Blei , bad don uwei uba pynwan lang ïa U Blei bad ïa u khunbynriew , U Khrist Jisu uba long ruh u briew , uba la aiti ïa lade ban siewspah ïa ki briew baroh .
U dei ban long uba batskhem ïa ka khubor kaba lah ban shaniah bad kaba ïadei bad ka jinghikai shongtynrai . Ha kane ka rukom un lah ban ai mynsiem ïa kiwei da ka jinghikai bashisha bad ban pyn-i ruh ïa ka jingbakla jong kito kiba ïeng pyrshah ïa ka .
Kata ka long balei ba nga thoh ïa kane katba nga dang don jngai na phi ; ka long kumta ba haba nga poi ngan ym hap ban leh tyngeh ha kaba pyndonkam ïa ka iktiar ïa kaba U Trai u la ai ha nga — ka bor ïa ka ban tei ïa phi , ym ïa ka ban pynpra .
Haba ki briew ki ong ,  Kaei kaei baroh ka jar jar bad ka shngain ,  te kynsan ka jingpynjot kan lynshop ïa ki! Kan wan kyndit kum ki jingpang kiba wan ha ka briew kaba suh kha , bad ki briew kin ym lait phet .
To wat pynshahshkor ïa ka jingmudui pyrshah ïa u nongsharai balang lymda la wanrah da ki ar ngut ne bun ngut ki sakhi .
Ki la iehnoh ïa ka lynti ka jingshisha bad pynkylla khongpong ïa ka jingngeit jong ki katto katne ki bangeit da kaba ong ba ka jingpynmihpat ïa ngi ka la dep jia .
Hato phi la don lypa ïa kaei kaei baroh kaba phi donkam ? Hato phi la riewspah lypa ? Hato phi la long ki syiem , wat la ngi ngim long ? A , nga da kwah ba phin da long shisha ki syiem , khnang ba ngin ïoh long ki syiem lem bad phi .
Lada u bymngeit u khot bam sngewbha ïa phi bad phi mon ban leit , bam ïa kaei kaba la buh ha khmat jong phi , khlem kylli jingkylli ei ei namar ka jingïatiplem jong phi .
Kumta , wat la nga la thoh ïa kato ka shithi , ka la long ym namar jong uta uba la leh bymdei lane na ka bynta uta uba la shah leh bymdei . Pynban , nga la thoh ïa ka khnang ban pynshai ha phi , ha khmat jong U Blei , katno ka long da shisha kaba jylliew ka jingaiti jong phi sha ngi .
bad un ai ka jingpyllait ha phi kiba shahshitom bad ha ngi ruh kumjuh . Un leh ïa kane haba U Trai Jisu u mihpaw na bneng lem bad ki angel bakhlaiñbor jong u ,
Ïa ka jingpynpaw jong u yn wallam da U Blei ha ka ïa kaba biang , uba la kyrkhu bad tang ma u hi , U Nongsynshar , U Syiem jong ki syiem bad U Trai jong ki trai .
Mynno kane ka la jia ? Hato ka la long ha shuwa ne hadien ba la otsher ïa u Abraham ? Ka la long ha shuwa ym hadien .
Ka jingieit ka ïaishah slem bad ka lehsbun ; kam ju pihuiñ lane kam ju kob sarong ;
Don shibun ki jait ktien kiba pher ha ka pyrthei , pynban ym don na ki , kiba khlem jingmut .
U la thikna bha ba U Blei un leh ïa kaei kaba u la kular .
Hynrei , dei ha ngi ba U Blei u la pynpaw ïa kaba u la buhrieh , da U Mynsiem jong u . U Mynsiem u ïit ïa kiei kiei baroh , wat ïa ki jingjylliew ba la buhrieh jong ki jingthmu U Blei .
Phi tip ba mynba phi dang long kiba mane bleithaw , la ïalam sakma ïa phi ha ki rukom kiba bun sha ki jingmane ïa ki bleithaw ki bym don jingim .
Ma nga , u Tertios , uba thoh ïa kane ka shithi , nga phah ïa phi ki jingkhublei parabangeit .
Kumta haba kane ka jia , bad ïa kaba dei ban ïap la pynkylla sha ka bym dei ban ïap , te ka Jingthoh Bakhuid kan urlong shisha :  Ïa ka jingïap la pynjot thiaw ; ka jingjop ka la long kaba pura!
Ka long kaba sngewlehrain ïa phi! Da shisha yn don la kumno kumno u briew uba stad ha ka kynhun jong phi uba lah ban pynbeit ïa ka jingïakajia hapdeng ki parabangeit .
Hynrei , da kaba kylla long ka jingtim na ka bynta jong ngi , U Khrist u la siewspah ïa ngi na ka jingtim kaba ka Hukum ka wanrah ; naba ka Jingthoh Bakhuid ka ong ,  Uno uno uba la shah sdien ha u dieng un don hapoh ka jingtim U Blei .
Lehse nga long u bym da nang ban kren , hynrei da kaba sngewthikna ym ha ka jingtip ; ngi la pynshai ïa kane ha phi man la ka por bad ha ki jingshem baroh .
Ïa kaei kaba ka jinglong ba kynja briew jong ngi ka kwah ka long marpyrshah ïa kaei kaba U Mynsiem u kwah , bad kaei kaba U Mynsiem u kwah ka long marpyrshah ïa kaei kaba ka jinglong ba kynja briew jong ngi ka kwah . Kine ar ki ïalong nongshun , bad kane ka mut ba phim lah ban leh ïa kaei kaba phi kwah ban leh .
Bad halor kata ka diengphna , U Khrist u la pyllaitluid ïa lade na ka bor jong ki nongsynshar ba kynja mynsiem bad na ki bor synshar ; u la pynlong ka jingthadrong ïa ki da kaba ïalam ïa ki kum ki mraw ha ka jingïaid paidbah kaba jop jong u .
Ka gospel ka ïai wallam ki jingkyrkhu bad ka par kylleng ka pyrthei , kumba ka la long hapdeng jong phi naduh kata ka sngi kaba phi la ïohsngew nyngkong shaphang ka jingaiei jong U Blei bad phi la tip ïa ka kumba ka long shisha .
Um shym la sngewlehrain ïa nga ba nga don ha ka ïingbyndi , hynrei mar ïapoi ha Rom , u la sdang ban wad ïa nga haduh ba un da shem .
Bad ma phi ruh , kiba la kylla long ki briew jong U Blei mynba phi la ïohsngew ïa ka khubor kaba shisha , ka khubor babha kaba wallam ïa phi ka jingpynim . Phi la ngeit ha U Khrist , bad U Blei u la buh ïa ka jingshonshab ka jinglong trai ha phi da kaba ai ha phi ïa U Mynsiem Bakhuid uba u la kular .
Ka jingïap ka ïoh na ka pop ïa ka bor ban pynmong , bad ka pop ka ïoh ïa ka bor jong ka na ka Hukum .
Bad hadien ba phi la pynshisha ïa ka jinglong baïaineh ba-pura jong phi , ngin kloi ban pynshitom ïa kano kano ka jingleh ka bymïaineh .
Bad nangta kin wan sha ka jingsngewthuh bad kin lait na ka jingriam u Ksuid , uba la pynngat ïa ki bad la pynlong ïa ki ban kohnguh ïa ka mon jong u .
Kaei kaba ngi hikai ïa phi mynta ka long ka jinghikai jong U Trai : Ma ngi kiba dang im ha ka sngi ba U Trai u wan , ngin ym leit ha shuwa jong kito kiba la ïap .
Lada U Mynsiem jong U Blei , uba la pynmihpat ïa U Jisu na ka jingïap , u im hapoh jong phi , te uta uba la pynmihpat ïa U Khrist na ka jingïap , un ai jingim ruh ïa ki met ba kynja doh jong phi da ka jingdon U Mynsiem jong u hapoh jong phi .
Hato ki long ki Hebru ? Nga ruh nga long . Hato ki long ki Israel ? Nga ruh nga long . Hato ki long kiba hiarpateng na u Abraham ? Nga ruh nga long .
( Ka long da shisha kaba lehrain eh wat ban ïakren ïa kita kiei kiei ïa kiba ki leh ha kaba rieh ) .
Ha u Timothi , u khun ba-ieit jong nga : To ai ba U Blei uba U Kpa bad U Khrist Jisu uba U Trai jong ngi un ai ha me ïa ka jingaiei , ka jingisynei , bad ka jingsuk .
Dei na kata ka daw balei ba ïa u Abraham , lyngba ka jingngeit ,  La pdiang kum uba hok da U Blei .
Ngi tip ka mut aïu ban sheptieng ïa U Trai , bad kumta ngi pyrshang ban pynkohnguh ïa kiwei . U Blei u tip lut shaphang jong ngi , bad nga kyrmen ba ha ki dohnud jong phi , phi tip ïa nga kumjuh .
Na u ruh men kiar , namar u la kren pyrshah ïa ka jingïalap jong ngi .
Hynrei nga ïohi ïa ka hukum kaba pher kaba trei hapoh ka met jong nga — ka hukum kaba ïaleh pyrshah ïa ka hukum kaba ka jingmut jong nga ka mynjur . Ka pynlong ïa nga u koidi ïa ka hukum jong ka pop kaba trei ha ka met jong nga .
Naba da ka bor U Blei la pynlong ïa nga u Apostol sha ki Jentil , kumba ïa u Petros la pynlong u Apostol sha ki Jiw .
Haba phi ainguh ha U Blei tang ha ka mynsiem , da kumno u riewpaidbah uba shim bynta ha ka jingïaseng u lah ban ong  Amen  ha kata ka jingduwai ainguh jong phi ? Kim don lynti ban sngewthuh ïa kaei kaba phi kren .
Ha kane ka rukom un pynkhlaiñ ïa phi , bad phin long kiba janai bad kiba khuid ha ka jingdon ryngkat jong U Blei bad U Kpa jong ngi haba U Jisu uba U Trai jong ngi u wan lem bad baroh kiba dei ki jong u .
Naba nga long thikna ba ym don kaba lah ban pynïakhlad ïa ngi na ka jingieit jong u : Ym ka jingïap lymne ka jingim , lymne ki angel , lymne kiwei ki nongsynshar ba kynja bneng lane ki bor lymne jong kaba mynta lymne ka ban sa wan ,
Kumta te , U Blei u isynei ïa uno uno uba u kwah , bad u pyneh dohnud ïa uno uno uba u kwah .
Mynta , ka bynta kaba donkam eh ka long , ba ka rukom ka jingim jong phi ka dei ban long kat kumba ka gospel U Khrist ka dawa , khnang ba , la nga lah ne ngam lah ban leit bad ïohi ïa phi , ngan ïohsngew ba phi ïeng skhem ha kawei ka jingthmu , bad kata , da kawei ka jingthrang , phi ïakhun lang na ka bynta ka jingngeit ha ka gospel .
Te kumta , ko ki parabangeit jong nga , ngi don ka kamram kaba ngi dei ban leh , hynrei kam dei ïa ngi ban im kat kum ka jingkwah jong ka jinglong ba kynja doh jong ngi .
Ïa kiei kiei baroh la leh kat kum ka jingthmu bad ka jingrai U Blei ; bad U Blei u la jied ïa ngi ban long ki briew jong u hi ha U Khrist namar ka jingthmu jong u hi , ba la pynshong nongrim ha kaei kaba u la rai naduh kaba mynnyngkong .
Ka long ha ka por miet ba ki briew ki thiah ; ka dei ha ka por miet ba ki buaid .
Lehse phi pyrkhat ba baroh shi katta ngi la pyrshang ban ïasaid da ïa lade ha khmat jong phi . Em! Ngi kren kumba U Khrist un jin da la kwah ïa ngi ban kren ha ka jingdon ryngkat U Blei , bad baroh kaba ngi leh , ko paralok ba-ieit , la leh ban ïarap ïa phi .
Bad ïa nga la pynlong u shakri jong ka balang da U Blei , uba la ai ha nga ïa kane ka kam ban trei na ka bynta ka jingbha jong phi . Ka long ka kam ban pynbna pura ïa ka khubor jong u ,
Hynrei lah ban weng noh ïa ka , kumba ka Jingthoh Bakhuid ka ong shaphang u Moses :  Ïa ka jingkah jong u la weng noh mynba u la phai sha U Trai .
Lada ïa u kpu banyngkong la ai sha U Blei , te u kpu baroh uwei ruh u long u jong u ; bad lada ïa ki thied jong u dieng la ai ha U Blei , ki tnat ruh ki long ki jong U .
Ngam tharai ba nga long uba khampoh khyndiat ban ïa kito ki riewkyrpang ïa kiba la khot ki  apostol  jong phi!
Mano te , ki ban pynrem ïa ki ? Ym U Khrist Jisu , uba la ïap , lane , ïa uba la pynmihpat bad uba don ha ka liang kamon jong U Blei , uba ïasaid bad u na ka bynta jong ngi!
Kine baroh ki kdew ïa kiei kiei kiba long ki bymmyntoi shisien ba la dep pyndonkam ; ki long tang ki aiñ bad ki jinghikai u briew .
Hynrei nga dang sngew shaniah ïa phi . Ka jingim jong ngi ha U Trai , ka pynlong ïa nga ban sngewskhem ba phin ym shim da kumwei pat bad uta u briew uba pynkulmar ïa phi , la u long uei uei , un shah pynshitom ha U Blei .
Nga la leit namar U Blei u la pynpaw ha nga ba nga dei ban leit . Ha ka jingïakynduh bajar jar bad ki nongïalam , nga la batai ïa ka khubor ka Gospel ïa kaba nga ïalap ha ki Jentil . Ngam shym la kwah ba ka jingtrei jong nga kaba mynshuwa bad kaba mynta kin shu sep-ei .
Ïa nga la tan ha ki ar bynta . Nga da kwah eh ban iehnoh ïa kane ka jingim bad ban don bad U Khrist , kaba long kaei kaei kaba kham bha ;
Hato nga la kylla long mynta u nongshun jong phi da kaba ïathuh ha phi ïa ka jingshisha ?
Te ngan kham lah ba ki riewkynthei kiba dang kham samla kin shongkurim , kin don ki khun ki kti , bad sumar ïa la ki ïing , khnang ban ym ailad ïa ki nongshun jong ngi ban kren sniew ïa ngi .
Haba kumta , hato ma ngi ki Jiw ngi don ha kano kano ka bynta kaba kham bha ban ïa ki Jentil ? Ym kumta! Nga la lah pyn-i ba ki Jiw bad ki Jentil ki long kumjuh baroh hapoh ka bor jong ka pop .
Kumta u briew uba duwai lane pynbna ïa ka khubor U Blei ha ka jingïamane lang da kaba tap ïa la ka khlieh u pynjahburom ïa U Khrist .
Ki parabangeit baroh kiba don hangne ki ïasnohkti lang bad nga ha kaba phah ïa ki jingai khublei sha ki balang ha Galatia :
Nga pyneh ïa la ka met da ki jingshahkura bad nga pyndem ïa ka hapoh ka bor synshar lade , ban sumar ïa lade na kaba shah kyntait hadien ba nga la khot ïa kiwei sha ka jingïakhun .
Kim shym la ngeit , namar ba ïa ki jingmut jong ki la kah dum da u blei basniew jong kane ka pyrthei . U khang ïa ki ba kin ïohi ïa ka jingshai kaba tyngshaiñ ha ki , ka jingshai kaba mihnoh na kata ka Khubor Babha shaphang ka burom jong U Khrist , uba long ka dur jong U Blei .
Te kumta , kumba ka Jingthoh Bakhuid ka ong ,  Uno uno uba kwah ban sngewsarong , u dei ban sngewsarong ha kaei kaba U Trai u la leh . 
Naba lada la buhrieh ïa ka gospel kaba ngi ïalap , la buhrieh ïa ka tang na kito kiba la jah noh .
Pyndonkam da ki ktien kiba shongnia ïa kiba yn ym don ba wad daw , khnang ba yn ïoh pynlehrain ïa ki nongshun jong me da ka bym don ei ei kaba sniew ban ïoh kren pyrshah shaphang jong ngi .
Kumjuh ruh , hadien kaba bam ïa ka jingbam miet u la shim ïa ka khuri bad u la ong ,  Kane ka khuri ka long ka jutang kaba thymmai jong U Blei , la pynskhem da ka snam jong nga . Man ba phi dih ïa ka , to leh kumta ban kynmaw ïa nga .
khnang ba ma phi baroh lang , phi lah ban ïaroh da kawei ka sur ïa U Blei bad U Kpa jong U Jisu Khrist uba U Trai jong ngi .
Hynrei wat ñiew ïa u kum u nongshun ; pynban , to maham ïa u kum u para .
Pynban , lada ki briew na Makedonia kin wan bad nga bad kin shem ba phim pat long kiba la kloi , katno kan long ka jingpynlehrain ïa ngi — khlem da kren ïa ka jinglehrain ïa phi — naba ngi la shaniah katta ïa phi!
Kumta wat sngewlehrain , ban sakhi na ka bynta U Trai jong ngi , lymne ban sngewlehrain ïa nga , u nongsah byndi na ka bynta U Khrist . Pynban , to shim ïa la ka bynta ha kaba shahshitom na ka bynta ka Khubor Babha , kumba U Blei u ai ïa me ka bor ban leh ïa ka .
Ka long kaba shai ba U Khrist da lade hi u la thoh ïa kane ka shithi bad u la phah ïa ka da ngi . Naba la thoh , ym da ka sia hynrei da U Mynsiem jong U Blei uba im , bad ym ha ki mawlyngkniap hynrei ha ki dohnud briew keiñ .
To leh ïa kiei kiei baroh khlem da khñium ne khlem ïania ,
Kumta uta uba hiar shapoh u long uta ujuh uba leit kiew shaneng , shajrong bad sha lyndet ki bneng , ban pyndap ïa ka pyrthei baroh kawei da ka jingdon ryngkat jong u .
Don ruh ki met kiba kynja bneng bad ki met kiba kynja doh ; ka jingitynnat jong kita ki met kiba kynja bneng ka ïapher na ka jingitynnat jong kita kiba kynja doh .
To long kiba stad ha ka rukom kaba phi leh ïa kiwei ki bym pat ngeit , da kaba pyndonkam ha ka rukom kaba dei ïa kawei pa kawei ka kabu kaba phi ïoh .
Kaba mih ka long , ba ïa kito baroh ki bym shym la ngeit ïa ka jingshisha hynrei kiba la sngewbha ha ka pop , yn pynrem .
Kaei kaba nga mut ka long ba U Blei u la pynlong ïa ka jutang bad u Abraham bad u la kular ban bat ïa ka . Ka hukum , ïa kaba la ai hadien sawspah laiphew snem , kam lah ban pynkheiñ ïa ka jutang bad pyndam noh ïa ka jingkular U Blei .
Naba ym don uno uno ruh uba hok ha khmat U Blei da kaba leh ïa kaei kaba ka Hukum ka dawa ; kaei kaba ka Hukum ka leh ka long ban pynlong ïa u briew ban tip ba u la leh pop .
Namar da u , U Blei u la thaw ïa kiei kiei baroh ha bneng bad ha khyndew , kiei kiei kiba lah ban ïohi bad kiei kiei ki bym lah ban ïohi , kynthup ïa ki bor ba kynja mynsiem , ki kynrad , ki nongsynshar , bad ki bor synshar . U Blei u la thaw ïa ka jingpynlong baroh kawei da u na ka bynta jong u .
Hynrei me dei ban hikai ïa kaei kaba ïahap bad ka jinghikai shongtynrai kaba skhem .
Une u long u jingthaw bathymmai uba U Blei , u Nongthaw jong u , u ïai pynthymmai ha ka dur jong u hi , khnang ban wallam ïa phi sha ka jingtip ba-pura shaphang jong u .
Bad shisha phi la leh ïa kane ha ki parabangeit baroh ha Makedonia . Kumta ngi kyrpad ïa phi , ko parabangeit , ba phin nang leh shuh shuh .
Nga kyrpad ïa phi , ko ki parabangeit jong nga , ban bud ïa ka jingïalam jong kiba kum kita ki briew , bad uno uno de uba trei bad shakri lang bad ki .
Bad ngi tip ba ïa ka jinglong barim jong ngi la pynïap noh bad U Khrist halor ka diengphna , khnang ba ïa ka bor jong ka jinglong pop jong ngi , yn pynjot noh , khnang ba ngin ym long shuh ki mraw jong ka pop .
Baroh kim long ki Apostol ne ki nongïathuhlypa ne ki nonghikai . Ym baroh ki don ïa ka bor ban leh ïa ki kambah lane ban pynkhiah ïa ki jingpang lane ban kren ha ki thylliej bapher lane ban batai ïa kaei kaba la kren .
Ka Jingbymman Bamaïan ka la da trei , hynrei , kaei ka ban jia , kan ym jia tad ynda ïa uta uba bat ïa ka la weng noh na ka lynti .
Hato ngin ong te , ba U Blei u long bymhok ? Ym kumta .
Da shisha ïa kaei kaba nga ong mynta kam long kaei kaba U Trai u kwah ïa nga ban ong ; ha kane ka kam ban sngewsarong nga kren shisha kum uba bieit .
Ha kajuh ka rukom , phi ruh phi dei ban shadkmen , bad ïasam bynta lem ïa ka jingkmen jong phi bad nga .
Na u Paul bad u Timothi , ki shakri U Khrist Jisu — Sha baroh ki briew jong U Blei ha Philippi kiba ha U Khrist Jisu , kiba ki kynthup ïa ki nongïalam balang bad ki nongïarap .
Namar kane ka daw , nga u Paul , u nongsah byndi U Khrist Jisu na ka bynta jong phi ki Jentil , nga duwai ha U Blei .
Nga lah ban sah katto katne por bad phi , lehse baroh shi tlang , bad nangta phi lah ban ïarap ïa nga ha ka ban bteng ïa ka jingleit jong nga , kat shano sha ba ngan leit .
Phi ruh ki kmie ki kpa , wat leh ïa la ki khun ha kata ka rukom ban pynbitar ïa ki , pynban to pynheh pynsan ïa ki ha ka jingsneng bad jinghikai ba kynja mynsiem .
Bad haba uno uno u shakri ïa U Khrist ha kane ka rukom , u pynsngewbha ïa U Blei bad la pdiang da kiwei pat .
Nga kyntu ïa phi , ko ki parabangeit , da U Jisu Khrist uba U Trai jong ngi bad da ka jingieit kaba U Mynsiem u ai : To ïasoh bad nga ha ka jingduwai shitrhem sha U Blei na ka bynta jong nga .
Lada kata ka Hukum , kaba wallam ïa ka jingïap haba la pyntreikam ïa ka , ka la wan ha kat kata ka burom , kaba katno tam ka burom kaba kham khraw ka long kata ka jingtrei jong U Mynsiem!
Lada kum kita kiei kiei ki jia , hato phin leit rah ïa ki ban pynbeit da ki briew ki bym don nongrim ha ka balang ?
Ka Hukum ka pynjem ïa ka jingbitar U Blei ; hynrei hangno hangno ka ha bym don ka Hukum , ym don ka jingbymkohnguh ïa ka hukum .
ki hiarpateng na ki kpa tymmen Hebru bapawnam ; bad U Khrist , kum u briew , u long na ka jaitbynriew jong ki . To ai ba yn ïaroh junom ïa U Blei uba synshar halor baroh! Amen .
Kaei te ngin ïa-ong ? Hato ngin leh pop , namar ngim long hapoh ka hukum hynrei hapoh ka jingaiei U Blei ? Ym kumta!
Hato nga thew , te , ba ka bleithaw ne ka jingbam ba la kñia ha ka , ka long ei ei ?
Bad U Blei , uba long ka tyllong jong ka jingsuk jong ngi , shen un pynlwet ïa u Soitan hapoh ki kjat jong phi . To ka jingaiei jong U Jisu uba U Trai jong ngi kan long lem bad phi .
Hynrei lada phi leh kum ki mradkhlaw , phi pynmong bad pynmynsaw iwei ïa iwei pat , te sumar bha , ïoh phin ïa-pynjot noh khoit iwei ïa iwei .
U Blei u kwah ïa phi ban long kiba khuid bad kiba lait phar na ka jingjakhlia ka jingawria .
Ka Jingthoh Bakhuid baroh ka long kaba la pyrsad mynsiem da U Blei bad ka long kaba myntoi ban hikai ïa ka jingshisha , ban sneng ïa kaba bakla , ban pynbeit ïa ki jingduna , bad ban ai jingkyntu ïa ka jingim kaba bha ,
Lyngba jong u , U Blei u la ai ïa nga ka kabu ban long u apostol na ka bynta U Khrist , khnang ban ïalam ïa ki briew na ki jaitbynriew baroh ban ngeit bad ban kohnguh .
U Blei u la thied ïa phi da ka dor ; kumta to wat long ki mraw jong ki briew .
da uba la pyllaitluid ïa ngi , kata ka long , ba la map ïa ki pop jong ngi .
Hynrei u briew uba shaniah ha ka jingngeit jong u , ym ha ki kam jong u , bad uba ngeit ha U Blei uba pynbna ïa uba la rem , ban long uba lui lui , ka long ka jingngeit jong u ba U Blei u pdiang khnang ban pynlong hok ïa uta u briew bad u hi .
Haba nga la ïohi ba kim shym la ïaid ha ka lynti kaba beit jong ka jingshisha ka Gospel , nga la ong ïa u Petros ha khmat jong ki baroh ,  Me dei u Jiw , pynban , me la im kum u Jentil , ym kum u Jiw . Kumno te , me lah ban pynbor ïa ki Jentil ban im kum ki Jiw ?
Wat ai ba uno uno un shukor ïa lade hi . Lada uno uno napdeng jong phi u pyrkhat ba u long uba stad da ka jingthew jong kane ka pyrthei , u dei ban long uba bieit khnang ba un long uba stad da shisha .
To leh kumba leh ma nga ; nga pyrshang ban pynsngewbha ïa baroh ha kiei kiei baroh kiba nga leh , khlem da pyrkhat ïa ka jingbha jong nga hi , hynrei ïa ka jingbha jong kiba bun , khnang ba yn pynim ïa ki .
Ka long kumjuh mynta : Don khyndiat ngut kiba dang sah na kito kiba U Blei u la jied namar ka jingaiei jong u .
Hynrei lada ym don mano mano ba lah ban batai , te uta uba kren ha ki thylliej bapher u dei ban sngap jar noh bad kren tang ha lade bad ha U Blei .
Ki Kam u Jisu ki kynthup ïa ka ban hikai , ban leh ïa ki kambah , wat haduh ban aiti noh ïa la ka jingim na ka bynta jong ngi
Ha kajuh ka rukom , kumno uno uno u lah ban sngewthuh ïa kaei kaba phi kren lada ka khubor jong phi ha ki thylliej bapher kam long kaba shai ? Ki ktien jong phi kin jah noh ha suiñ!
U ban pynkylla ïa ki met batlot jong ngi bad pynlong ïa ki kum ka met ba-dap da ka burom jong u hi , da kata ka bor da kaba u lah ban wallam ïa kiei kiei baroh hapoh ka jingsynshar jong u .
Hato phim don la ka jong ka ïing ban ïabam ïadih ? Lane hato phi da kwah ban ñiewbeiñ ïa ka balang U Blei bad ban pynlehrain ïa ki briew kiba kyrduh ? Kaei ba phi khmih lynti ïa nga ban ong ha phi shaphang kane ? Hato ngan ïaroh ïa phi ? Em , ngan ym leh kumta!
Wat haba la pynshitom , ym shym la pynïap ; wat haba la pynsngewsih , ngi long borabor kiba kmen ; ngi paw kum kiba duk , hynrei ngi pynriewspah ïa ki briew kiba bun ; ngi paw kum ki bym don ei ei , pynban ngi don lut ïa kiei kiei baroh .
To ïaineh skhem ha ka jingduwai , bad to sharai haba phi duwai , da kaba ainguh ïa U Blei .
To wat leh kyrkieh ha kaba buh ïa ki kti halor jongno jongno ban pynkyntang ïa u sha ka kam U Trai . To wat ïadon bynta ha ki pop jong kiwei ; to ri ïa lade uba sngur .
Hynrei U Mynsiem u pynmih ïa ka jingieit , ka jingkmen , ka jingsuk , ka jingïaishah , ka jinglehsbun , ka jingbha , ka jingïaineh , ka jingsngewrit , bad ka bor halor lade .
Ki long ki briew jong U Blei ; u la pynlong ki khun jong u ïa ki bad u la pynpaw ïa ka burom jong u ha ki ; u la pynlong ki jutang bad ki bad u la ai ïa ki ka Hukum ; ki don ka jingmane bashisha ; ki la ïoh ïa ki jingkular U Blei ;
Ki jingkhublei jong nga ïa u Asynkritos , u Phlegon , u Hermes , u Patrobas , u Hermas , bad baroh ki parabangeit kiba don bad ki .
Lada ka jingkyrmen jong ngi ha U Khrist ka long tang ha kane ka jingim hi , te ngi dei ban ïoh kham bun ka jinglehisynei ban ïano ïano ruh ha ka pyrthei baroh .
Kan don ka jingpyrta da ka hukum , ka sur jong u angel rangbah , ka jingriew ka turoi jong U Blei , bad U Trai hi da lade un sa wan hiar na bneng . Kito kiba la ïap da kaba ngeit ha U Khrist kin ïamih pat shuwa ;
Namar ka jingieit jong u , U Blei u la rai lypa ba da U Jisu Khrist un pynlong ïa ngi ki khun jong u — kane ka long ka jingsngewbha bad ka jingthmu jong u .
Bad lada ka shkor kan ong ,  Namar ba ngam dei ka khmat , te ngam dei ka jong ka met ,  kata kam pynlong ïa ka , ba kam dei ka dkhot jong ka met .
Naba ngi la wallam ïa ka Khubor Babha ha phi , ym tang ha ki ktien , hynrei ruh ha ka bor bad ha U Mynsiem Bakhuid , bad da ka jingsngewthuh pura ïa ka jingshisha jong ka . Phi tip kumno ngi la im mynba ngi la don bad phi ; ka la long na ka bynta ka jingbha jong phi hi .
Ka Jingthoh Bakhuid ka ong ,  Na ka daw jong phi ki Jiw , ki Jentil ki kren sniew ïa U Blei .
Nga lah eh , da shisha , ban shaniah ha kum kito kiei kiei . Lada uno uno u pyrkhat ba u lah ban shaniah ha ki jinglehniam kiba shabar , nga don ka daw kaba kham khraw ban sngew kumta .
Bad balei kam shym la long kumta ? Namar kim shym la shaniah ha ka jingngeit hynrei ha kaei kaba ki la leh . Bad kumta ki la jynthut ha  U maw jong ka jingjynthut
Haba nga la pyndep ïa kane ka kam bad ba nga la dep aiti sha ki ïa baroh ka pisa ïa kaba la dep pynmih na ka bynta jong ki , ngan sa mih ban leit sha Spain bad wan khmih artat ïa phi ha ka jingleit lynti shata .
Kata ka long balei ba la ong ,  To khie joit , me uba ïohthiah , bad to mih na kiba ïap , bad U Khrist un tyngshaiñ halor jong me .
Hynrei mynta ban bteng biang — ïa u khun u ban sa ïohpdiang ïa ka jingdon jingem jong u kpa jong u la ju ñiew tang kum u mraw katba u dang khynnah , wat la shisha u long trai ha kiei kiei baroh .
Ka long kumba u Isaïah u la lah ong mynshuwa ,  Lada U Trai Badonbor Baroh um shym la ieh ïa ngi katto katne kiba hiarpateng , ngin jin da la long kum ka Sodom , ngin jin da la long kum ka Gomorrah .
Ki hukum ,  Wat klim ; wat pynïap briew ; wat tuh ; wat ikwah ïa kaei kaba dei jong kiwei pat  — ïa kine baroh , bad kino kino kiwei pat , la kynthup lang ha kawei ka hukum ,  Ieit ïa u paramarjan jong me kumba ïa lade .
Ka jingaiei jong U Jisu Khrist uba U Trai , ka jingieit jong U Blei bad ka jingïasyllok jong U Mynsiem Bakhuid kin long lem bad phi baroh .
Nga da kwah eh ba ki briew kiba pynkulmar ïa phi kin leit baroh shi lynter lynti ; ai ba kin nang ïaid bad pynthohbria ïa lade!
baroh ki la leh pop bad ki la jngai noh na ka jingpynim U Blei .
na uba man la ka longïing ha bneng bad ha ka pyrthei ka ïohpdiang ïa la ka kyrteng kaba shisha .
ym ha ka jingkwah brai thala , kum kiba mane blei thala ki bymtip ïa U Blei .
Hynrei kito kiba kwah ban riewspah ki hap ha ka jingpynshoi bad ki ngat ha ka jingriam jong ki jingkwah ba-bieit bad ki jingkwah ba-pynmynsaw , kiba tan ïa ki sha ka jingjot bad ka jingpynjot .
To kynmaw ïa U Jisu Khrist , uba la mihpat na ka jingïap , uba la hiarpateng na u Dabid , kumba la hikai ha ka Khubor Babha kaba nga ïalap .
Namar kane ka daw , nga dem khohsiew ha khmat U Kpa ,
To ka jingaiei jong U Jisu Khrist uba U Trai kan long lem bad phi baroh .
Dei kata keiñ balei ba ma ngi hi ngi sngewsarong shaphang jong phi ha ki balang jong U Blei . Ngi sngewsarong shaphang ka rukom kaba phi ïaineh ban shah bad ban ngeit lyngba baroh ki jingpynshitom beiñ bad ki jingshahshitom kiba phi ïohmad .
U long ma u , uta uba bat ïa ka jingtei baroh kawei , bad uba pynlong ïa ka ba kan san ha ka Templ kaba kyntang ïa kaba la pynkyntang sha U Trai .
Wat long kum ki khynnah ha ka rukom pyrkhat jong phi , ko parabangeit jong nga ; to long khynnah ha kaba ïadei bad ka jingbymman , hynrei to long rangbah ha ka rukom pyrkhat .
kaba long ka jingmaïan kaba u la buhrieh lyngba ki rta baroh kiba mynshuwa na ki jaitbynriew baroh hynrei mynta la pynpaw ha ki briew jong u .
Hato da shisha um mut ïa ngi haba u la ong ïa kata ? Da shisha ïa kata la thoh na ka bynta jong ngi . U briew uba lur bad u briew uba ot ki dei ban trei ïa la ki kam da kaba kyrmen ban ïoh bynta na u jingthung .
namar u la kheiñduh ïa la ka jingim , bad u la jan ïap na ka bynta ka kam U Khrist , khnang ba un ai ïa nga ka jingïarap , kaba ma phi da lade phim lah ban ai .
To U Blei uba U Kpa jong ngi bad U Jisu Khrist uba U Trai un ai ïa phi ka jingaiei bad ka jingsuk .
Te kumta ngi ong ba ki Jentil , ki bym shym la pyrshang ban ïasuk bad U Blei , la pynïasuk bad u lyngba ka jingngeit ;
Ko parabangeit , to duwai lem na ka bynta jong ngi .
To ka jingaiei U Jisu Khrist uba U Trai jong ngi kan long lem bad phi baroh . Amen .
Lehse ïa ka snam jong ka jingim jong nga la dei ban theh noh kum ka jingainguh halor ka jingkñia kaba long ka jingngeit jong phi ba ai sha U Blei . Lada kata ka long kumta , nga shadkmen bad nga ïasam bynta lem ïa ka jingkmen jong nga bad phi baroh .
Baroh ki la phai noh na U Blei ; baroh ki la leh bym dei ; ym don uno uno uba leh ïa kaba dei , ym don uwei ruh .
Ka rukom pynïaid kaba wanrah ïa ka jingpynrem ka la long kaba donburom ; kaba katno tam kaba kham donburom kata ka jingtrei kaba wanrah ïa ka jingpynim!
Kito na phi kiba pyrshang ban pynksan ha khmat U Blei da kaba kohnguh ïa ka Hukum , phi la dkhat noh ïa lade na U Khrist . Phi long shabar ka jingaiei U Blei .
Lada ka kjat kan ong ,  Namar ba ngam dei ka kti , te ngam dei ka jong ka met ,  kata kam pynlong ïa ka , ba kam dei ka dkhot jong ka met .
Kaei kaba nga mut ka long ba phin ym ïakhleh bad u briew uba khot ïa lade u parabangeit hynrei uba awria ne uba lalot ne uba mane bleithaw ne uba kren sniew ne uba buaid ne u nongtuh . To wat ïashong bam lem bad kum uta u briew .
Don kiba kam ba ki don ïa ka , bad kaba mih ka long ba ki jah noh na ka lynti jong ka jingngeit . Ka jingaiei jong U Blei to kan long bad phi baroh .
Namar ba ngi la ïap bad U Khrist , ngi ngeit ba ngin im ruh bad u .
Lane lehse phim tip ba u briew uba pynïasoh ïa la ka met bad ka nuti u long kawei ka met bad ka ? Ka Jingthoh Bakhuid ka ong shai kdar ,  Baroh ar kin ïalong kawei ka doh .
U Tukhikos u long u parabangeit ba-ieit jong ngi , bad u shakri baïaineh ha ka kam U Trai , un ïathuh lut ïa ka khubor shaphang jong nga , khnang ba phin tip kumno nga ïaid shaphrang .
Kaei pat te ngin ïa-ong ? Ki paid Israel kim shym la shem ïa kaei kaba ki ïawad . Ka la long tang ka kynhun kaba rit kaba U Blei u la jied , kaba la shem ïa kata ; kiba sah na kita ki la set kyllut ïa ka jingkhot jong U Blei .
Pynban , mynta , phi dei ban map ïa u bad ban pynshlur ïa u , khnang ban ïada ïa u na kaba sngewsih eh kat ban da kyntait noh shisyndon ïa u .
U la leh ïa kane ban pynkhreh ïa ki briew jong U Blei baroh na ka bynta ka kam jong ka jingshakri ba kynja mynsiem , khnang ban tei ïa ka met U Khrist .
To bret noh ïa baroh ka jingkthang mynsiem , ka jingkwah brai bad ka jingbitar . Keiñ noh ka jingkaw kaw , lane ka jingkrenbeiñ bad keiñ noh ki jingsngew isih la ha kano kano ka rukom .
Nga sheptieng haba ha kawei ka por ba nga wan , U Blei jong nga un pynjahburom ïa nga ha khmat jong phi , bad ngan ïam na ka bynta kiba bun kiba la leh pop mynshuwa bad ki bym pat shym kylla-kaba-mut na ki kam awria ba ki la leh — ki jingkwah brai bad ki pop awria jong ki .
Nga la thait na ka jingtrei shitom ; bunsien ngam ju ïohthiah ; nga la thngan bad sliang ; bunsien ngam shym la don ka jingbam kaba biang , ka jakarieh , lane khlem jaiñkup .
Naba ka paw ha nga ba U Blei u la ai ïa ka jaka bakhatduh tam ha ngi ki Apostol , kum ki briew kiba la rai pynrem ban shah ïap ha khmat u paidbah kum ka jingthadrong ha khmat ka pyrthei baroh kaba dei jong ki angel bad jong u bynriew .
Shaphang ka jingjynjar kaba mynta , nga pyrkhat ba ka kham bha ïa u briew ban sah kumba u long .
To kiar na ka jingleh awria . Kano kano kawei pat ka pop kaba u briew u leh kam ktah ïa ka met jong u ; hynrei u briew uba leh awria u leh pop ïa kata ka met jong u .
Ngan sah hangne ha Ephesos haduh ka sngi Pentekost .
Ngim long kum kita kiba bun , kiba pynlong ïa ka khubor U Blei kum ka mar khaïi kaba tad dor ; hynrei namar ba U Blei u la phah ïa ngi , ngi kren da ka jingsngur ha khmat jong u , kum ki shakri U Khrist .
Kaba mih nangta ka long , ba ka kynhun nongap phira jong ka ïingsyiem baroh kawei bad baroh kiwei pat hangne , ki tip ba nga don ha ka byndi namar nga long u shakri jong U Khrist .
Pynban , to sumar , ban ym shah ba ka jinglaitluid ka jingleh jong phi kan pynlong ïa kito kiba tlot ha ka jingngeit ba kin hap ha ka pop .
Haba phi map ïano ïano ïa kaei kaba u la leh , nga ruh nga map ïa u kumjuh . Naba haba nga map — lada , shisha , ka dei ïa nga ban map ïa kano kano — nga leh ïa kata ha khmat U Khrist namar jong phi , khnang ban ym shah ïa u Soitan ban leh donbor halor jong ngi ; naba ngi tip kiei ki jingthmu jong u ki long .
Ki jingkhublei ïa u Apelles , uba ïa ka jingïaineh ha U Khrist la pynshisha . Ki jingkhublei ïa kito kiba na ka longïing jong u Aristobulos .
Pynban , ki dei ban pyn-i ba ki long borabor kiba bha bad ba lah ban shaniah , khnang ban pynshisha ïa ka jinghikai shaphang U Blei U Nongpynim jong ngi ha baroh ba ki leh .
Ka jingmaïan ka long kata kaba da ka lynti ka gospel , ki Jentil ki ïoh bynta lem bad ki Jiw ïa ki jingkyrkhu U Blei ; ki long ki dkhot jong kajuh ka met bad ki ïoh bynta ïa ka jingkular kaba U Blei u la pynlong lyngba U Khrist Jisu .
Ha ka jingshisha , don shibun , ha kiba bun ki liang! Ha kaba nyngkong , U Blei u la aiti ïa ka khubor jong u ha ki Jiw .
Ka jingangnud jong nga borabor ka long ban pynbna ïa ka Khubor Babha ha ki jaka ha kiba ïa U Khrist ym pat shym la ïohsngew , khnang ban ym tei halor ka nongrim ba la seng da kiwei pat .
bad kawei pat ka Jingthoh Bakhuid ka ong ,  U Trai u tip ba ki jingpyrkhat jong kiba stad ki long ki bymdondor ei ei .
Ngi la leh ïa kane , ym namar ba ngim don ka hok ban dawa jingkyrshan ïa ngi ; ngi la leh ïa ka , ban long ka nuksa na ka bynta jong phi ban bud .
Shah ïa nga ban ïathuh ha phi , ko ki parabangeit jong nga , ba ka Gospel ba nga ïalap ha phi kam long kaba na ka tynrai u briew .
Uta uba khot ïa phi un leh ïa kata , namar u long uba ïaineh .
To ïaishah iwei ïa iwei pat , bad ïamap iwei ïa iwei pat ha man ba uno uno na phi u don ka jingmudui pyrshah ïa uno uno uwei pat . Phi dei ban ïamap iwei ïa iwei pat kumba U Trai u la map ïa phi .
Na ka bynta kane ka jingthmu nga phah ha phi ïa u Timothi , uba long u khun ba-ieit bad baïaineh jong nga ha ka jingim kum uba ngeit . Un pynkynmaw ïa phi ïa ki nongrim kiba nga bud ha ka jingim kaba thymmai ha U Khrist Jisu bad kaba nga hikai ha ki balang baroh kiba don kylleng .
Bad don sa kawei pat ka daw balei ba ngi ainguh borabor ïa U Blei . Haba ngi la wallam ha phi ïa ka khubor jong U Blei , phi la ïohsngew bad pdiang ïa ka , ym kum ka khubor na ki briew hynrei kum ka khubor jong U Blei , kaba long shisha kumta . Naba U Blei u trei ha phi kiba ngeit .
Bad ka jingdon jong nga ha byndi , ka la ai ïa kiba bun eh ki parabangeit ban kham sngewskhem ha U Trai , khnang ba kin nang kham shlur ha ki por baroh ban ïalap ïa ka khubor khlem sheptieng .
Nangta , u Isaïah u ong ,  Uba hiarpateng na u Jesse un wanpaw ; un wan ban synshar ïa ki Jentil , bad kin buh ïa ka jingkyrmen jong ki ha u .
Bad haba ïa kiei kiei baroh la wallam sha ka jingshai , te ïa ka jinglong bashisha jong ki la pynpaw shynna ; naba kaei kaei kaba la pynpaw shynna ka kylla long ka jingshai .
Da kumwei pat , ki la ïohi ba U Blei u la ai ha nga ïa ka kam ka jingïalap ïa ka Gospel ha ki Jentil , kumba u la ai ha u Petros ïa ka kam ka jingïalap ïa ka Gospel ha ki Jiw .
Kumta te , uwei uwei baroh u dei ban ïit nyngkong ïa lade , bad nangta un bam ïa u kpu bad dih na ka khuri .
Pynban , uwei u parabangeit u leit sha ka ïingbishar pyrshah ïa uwei pat bad u ailad ïa u bymngeit ban bishar ïa ka kam!
Nga long u briew uba laitluid , ym u mraw jongno jongno ; hynrei nga pynlong ïa lade u mraw jong baroh khnang ba ngan jop katba lah ïa ki briew kiba bun .
U Blei u la leh ïa kane kat kum ka jingthmu bymjukut kaba u la pyndep lyngba U Khrist Jisu uba U Trai jong ngi .
Ha uta u lyoh bad ha kata ka duriaw la pynbaptis ïa ki baroh kum ki nongbud u Moses .
Lymne ba phin kylli , Uei u ban leit hiar sha ka pyrthei shapoh ?  ( kata ka long , ban wallam ïa U Khrist na ka jingïap ) .
Bad namar ka jingpynshisha ïa kaba kane ka jingshakri jong phi ka wallam , bun ki ban ai burom ïa U Blei na ka bynta ka jingïaineh jong phi ha ka gospel U Khrist , ïa kaba phi ïaphla , bad ïa ka jinglehsbun jong phi ha kaba ïasam bynta lem bad ki bad uwei pa uwei ruh .
Naba ngi pynkut ba u briew u don ka jinglonghok bad U Blei tang lyngba ka jingngeit , bad ym da kaba leh ïa kaei kaba ka Hukum ka dawa .
Nga sngewlehrain ban phla ba phim shym la long kiba shlur ban leh ïa kito kiei kiei! Hynrei lada uno uno ud nud ban sngewsarong shaphang kaei kaei — nga kren kum uba bieit — ngan shu long uba shlur .
Hynrei ym baroh ki la pdiang ïa ka Khubor Babha . U Isaïah da lade hi u la ong ,  A Trai , uei uba la ngeit ïa ka khubor jong ngi ?
Nga kwah ïa phi ban tip , ko parabangeit jong nga , ba kiei kiei kiba la jia ha nga ki la ïarap da shisha ïa ka jingpynroi ïa ka gospel .
Naba wat la ngam don ryngkat ha ka met , pynban nga don bad phi ha ka mynsiem , bad nga kmen haba nga ïohi ïa ka jingkut jingmut kaba skhem da kaba phi ïa-ïeng lang ha ka jingngeit jong phi ha U Khrist .
Na ka bynta kane ka jingshakri kaba phi leh ym ba ka pyndap tang ïa ki jingdonkam jong ki briew jong U Blei , hynrei ka pynshlei ruh ïa ka jingainguh ïa U Blei .
( Ym ju don uno uno uba isih ïa la ka jong ka met . Pynban , u bsa bad sumar ïa ka , kumba U Khrist ruh u leh ïa ka balang ;
A ka Jingïap , hangno ka jingjop thiaw jong pha ? A , ka Jingïap , hangno ka bor jong pha ban pynmong ?
Naba ïa ka Hukum baroh kawei la kyllum lang ha kawei ka hukum kaba ong ,  Phin ieit ïa la u paramarjan kumba phi ieit ïa lade .
Na ka bynta jong phi pat , ko ki parabangeit jong nga , la khot ïa phi ban long kiba laitluid . Hynrei wat shah ba kane ka jinglaitluid kan kylla long ka jingailad ïa ki jingkwah brai ka doh ban synshar ïa phi . Pynban , ai ba ka jingieit kan pynlong ïa phi ban ïashakri iwei ïa iwei pat .
Kumta te , shaphang kaba bam ïa ka jingbam kaba la kñia sha ki bleithaw : Ngi tip ba ka bleithaw ka ïeng na ka bynta kano kano ka bym don ei ei shisha ; ngi tip ba don tang uwei U Blei .
Ha u Timothi , u khun bashisha jong nga ha ka jingngeit : To U Blei U Kpa bad U Khrist Jisu uba U Trai jong ngi un ai ha me ïa ka jingaiei , ka jingisynei bad ka jingsuk .
Kim shym la tip ïa kata ka lynti kaba U Blei u pynlong ka jingïadei hapdeng ki briew bad ma u hi , bad pynban , ki la pyrshang ban thaw hi da la ka jong ka lynti ; bad kumta kim shym la pyndem ïa lade ha ka lynti U Blei ban pynlong ka jingïadei bad ki .
Phin lah ban don ka jingïadei ba kyrpang bad U Jehobah
Ko parabangeit jong nga , uwei pa uwei na phi u dei ban ïaisah ha ka jingïasyllok bad U Blei ha kata kajuh kumba phi la long mynba la khot ïa phi .
Ko ki kmie ki kpa , to wat pynbitar ïa la ki khun , ïoh ba kin noh mynsiem .
Uwei pa uwei u dei ban ai , namarkata , kumba phi la kut jingmut , ym da kaba bynñiaw ne da kaba sngew kum ka kamram ; naba U Blei u ieit ïa uta uba ai da kaba kmen .
Ka lah ban long ba yn don uno uno u ban ym kohnguh ïa ka khubor kaba ngi phah sha phi ha kane ka shithi . Lada ka long kumta , khmih ïa u bad wat ïadon bynta ei ei bad u , khnang ba un lehrain .
Ki ktien jong ki , ki dap da ki jingshukor bashyrkhei ; ki jingthok ba-bymman ki mih na ki thylliej jong ki , bad ki jingbyrngem kiba ma , kum ka bih bseiñ , na ki rmiang shyntur jong ki ;
Ka tnga kam long kynrad halor ka met jong ka hi , hynrei u tnga jong ka u long ; kumjuh ruh u tnga um long kynrad halor ka met jong u hi , hynrei ka tnga jong u ka long .
Phim dei ban ïadon bynta ei ei bad ki kam bym don jingmyntoi kiba ki briew ki leh , kiba long ki kam ka jingdum . Pynban wallam ïa ki sha ka jingshai .
Kaei ka jubab ba U Blei u la ai ïa u ?  Nga la buh na ka bynta jong nga , hynñiew hajar ngut ki rangbah ki bym shym la mane ïa u blei thala , u Baal .
Ha kajuh ka rukom , baroh na ngi , la ngi long ki Jiw ne ki Jentil , ki mraw ne kiba laitluid , la pynbaptis ha kawei ka met da ujuh U Mynsiem , bad la ai ha ngi ïa ujuh U Mynsiem ban ïoh dih .
Ngi la pynshlur ïa phi , ngi la pyntngen ïa phi , bad ngi ïai kyrpad ïa phi ban im ka jingim kaba pynsngewbha ïa U Blei , uba khot ïa phi ban ïa-ïoh bynta lem ha ka Hima bad ka burom jong u hi .
Ïa u Tukhikos nga la phah sha Ephesos .
Katba ngi dang shong ha kane ka ïingjaiñ kaba na kane ka khyndew , ngi ud sat da ka jingsngew ba shah banbeiñ ; kam dei ba ngi kwah ban lait noh na ka met kaba na ka khyndew , hynrei ba ngi kwah ban ïoh noh ban phong da kata kaba kynja bneng , khnang ba ïa kata kaba ïap yn ïoh pynkylla dur noh da kaba im .
Naba U Blei u la pynpaw ïa ka jingaiei jong U na ka bynta ka jingpynim jong ki briew baroh .
Naba ka long da ka jingngeit jong ngi ba ngi don ka jingïadei bad U Blei ; ka long da ka jingphla jong ngi ba ïa ngi la pynim .
Hynrei shaphang ki Israel u ong ,  Baroh shi sngi nga la rah ïa la ki kti ban pdiang sngewbha ïa ki briew ki bymkohnguh bad kiba ïaleh pyrshah . 
Na u Paul , u apostol U Khrist Jisu da ka mon U Blei , bad na u Timothi u para jong ngi — Sha ka balang U Blei kaba ha Korinth , bad sha ki briew jong U Blei baroh kiba ha Akhaïa :
Phi hikai ïa kiwei pat — balei phim hikai ïa lade ? Phi ïalap ,  Wat tuh  — hynrei phi hi phi tuh ?
To ngin leh donakor , kum ki briew kiba im ha ka jingshai jong ka sngi — khlem ki jingsngewbha thala bakhynwin ne ka jingïabuaid , khlem ka jingleh awria lane ka jingleh khlem akor , khlem ka jingïashoh ïadat lane ka jingbishni .
Naba ngi kynmaw ha khmat U Blei bad U Kpa jong ngi ba kumno phi pyntreikam ïa ka jingngeit , kumta ba ka jingieit jong phi ka pynlah ïa phi ban trei shitom , bad kumno ka jingkyrmen jong phi ha U Jisu Khrist uba U Trai jong ngi ka long kaba skhem .
Te namarkata , lada ngi don ka bam bad ka kup ka sem , kata kan dei ka la biang ïa ngi .
Kita kiba shaniah ha kaba kohnguh ïa ka Hukum ki im hapoh ka jingtim . Naba ka Jingthoh Bakhuid ka ong ,  Uno uno ruh u bym ïai kohnguh ïa baroh kaba la thoh ha ka kitab ka Hukum u long hapoh ka jingtim U Blei!
Ïathuh ha nga ïa kane kawei : Hato phi pdiang ïa U Mynsiem U Blei da kaba leh ïa kaei ba ka Hukum ka dawa ne da kaba ïohsngew ïa ka Gospel bad ngeit ïa ka ?
Ban pynkut : Wat ai ba uno uno un buh jingeh shuh ïa nga , namar ki dak mong kiba nga don ha ka met jong nga ki pyn-i ba nga long u mraw jong U Jisu .
To duwai ruh ba U Blei un pyllait im ïa ngi na ki briew kiba bymman bad kiba sniew ; naba ym uwei pa uwei baroh u ngeit ïa ka khubor .
Ki kynthei ki dei ban nang ban sngap jar bad da ka jingsngewrit baroh .
Kumno la ñiew ba phi kham sniew ban ïa kiwei pat ki balang , lait noh ba ngam shym pynkhuslai ïa phi ban kyrshan pisa ïa nga ? Sngewbha map ïa nga na ka bynta kane ka jingleh bymdei!
To pyrkhat ïa ki paid Israel ; kito kiba bam ïa kaei kaba la kñia ki ïoh bynta ha ka jingshakri ha ka duwan sha U Blei .
Ym don jingpynrem shuh mynta na ka bynta kito kiba im ha U Khrist Jisu .
Wat pyrshang ban ïatreilang ryngkat bad ki bymngeit , naba kam lah ban long . Kumno kaba dei bad kaba bakla kin ïadon bynta lang ? Kumno ka jingshai bad ka jingdum kin ïasah lang ?
Ko Trai , ki la pynïap ïa ki nongïathuhlypa jong me bad pynkhyllem ïa ki duwan jong me ; nga long sa tang ma nga marwei uba sah , bad ki pyrshang ban pynïap ïa nga .
Naba ka Hima U Blei kam long tang ha kaba kren hynrei ha ka bor .
Kaba shah synshar ha ka jinglong ba kynja doh , ka ïalam sha ka jingïap ; kaba shah synshar ha U Mynsiem , ka ïalam sha ka jingim bad ka jingsuk .
kata ka long , ym ka jingïatiplem jong phi , hynrei ka jingïatiplem jong uta uwei pat u briew .  Kumta , te ,  don u ban kylli ,  balei ba ïa ka jinglaitluid jong nga ban leh ïa kaei kaei la buh pud da ka jingïatiplem jong uwei pat ?
Ai ba phin shadkmen borabor ha U Trai ; nga ban biang ïa ka : To ïakmen .
Ïa ka jingim jong phi dei ban synshar da ka jingieit , kumba U Khrist u la ieit ïa ngi bad u la aiti ïa la ka jingim na ka bynta jong ngi kum ka jingainguh ba-iwbih bad ka jingkñia ba pynsngewbha ïa U Blei .
To tynjuh ïa lade bad bishar hi da lade , ban shem la phi im ne em ha ka jingngeit . Hato da shisha phi tip ba U Khrist Jisu u don ha phi ? — lymda phi la long kiba la shahjop noh .
Da kaba pyndonkam ïa ka jingai kaba U Blei u la ai ha nga , nga la trei ïa ka kam u rangbah nongtei uba tbit bad nga la seng ïa ka nongrim , bad uwei pat u tei halor jong ka . Hynrei uwei pa uwei u dei ban sumar kumno u tei .
Hynrei ki jingnguh ki long sha U Blei! Naba ha U Khrist ngi long borabor kiba la ïalam da U Blei kum ki koidi ha ka jingïaid lynti ka jingjop U Khrist . U Blei u pyndonkam ïa ngi ba kata ka jingtip ïa U Khrist kan saphriang kylleng kum ka jingiwbih .
Nga kynmaw ïa ka jingngeit basngur kaba me don , ka jingngeit kaba kum ka jong ka kmierad jong me ka Lois bad kaba ka kmie jong me ka Ïuniki ruh ka don . Nga sngewthikna ba me ruh me don ïa ka .
Kaba kham palat ïa kata ka long ba ïa ngi la pynpaw ba ngi shu lamler shaphang U Blei , namar ba ngi la ong ba u la pynmihpat ïa U Khrist na ka jingïap — hynrei lada ka long kaba shisha ba ïa kiba ïap ym shym la pynmihpat , te um shym la pynmihpat ïa U Khrist .
Ngi duwai ha U Blei ba phin ym leh ïa ka bymdei — ym ban pynpaw ba ngi long kiba la jop , te hynrei ba phin ïoh leh ïa kaba dei , wat la ka i kumba ngi long kiba la shahjop .
Ngam shym la ïakynduh ïa kiwei pat ki Apostol lait noh tang ïa u Jakob , u para jong U Trai .
Te kumta , ka Hukum hi ka long kaba khuid , bad ka jinghukum ka long kaba khuid , kaba dei bad kaba bha .
Uno uno u bym don U Mynsiem , um lah ban ïohpdiang ïa ki jingai kiba wan na U Mynsiem U Blei . Kum uta u briew da shisha um sngewthuh ïa ki ; ki long ka jingbieit ha u , namar ïa ka dor jong ki lah ban bishar tang na ka nongrim kaba kynja mynsiem .
Lem bad u ngi phah ïa u parabangeit ïa uba la ñiewburom bha ha baroh ki balang na ka bynta ka jingtrei jong u ha kaba ïalap ïa ka gospel .
Uta uba bet bad uta uba ai um kim long ei ei da shisha . Dei U Blei uba kongsan , namar u pynlong ïa u jingthung ban san .
Uwei pa uwei na ngi , u la ïohpdiang ïa ka jingai bakyrpang kat kum ka jingthew ïa kaei kaba U Khrist u la ai .
Bad U Blei , uba ïohi ïa kaba shapoh ki dohnud jong ngi , u tip kaei ka long jingmut jong U Mynsiem ; namar U Mynsiem u ïasaid bad U Blei na ka bynta la ki briew bad kat kum ka mon jong u .
Ki jingkhublei ruh ïa u Andronikos bad ka Junias , ki para Jiw kiba la ïadon lang bad nga ha byndi ; ki long ïa kiba la ithuh bha hapdeng ki apostol , bad ki la long Khristan shuwa ïa nga .
Bad to khmih ïa ki jingdonkam jong iwei ïa iwei pat , ym tang ïa la ka jong .
Uei te , uba lah ban pynïakhlad ïa ngi na ka jingieit U Khrist ? Hato ka jingjynjar ka lah , lane ka jingshitom lane ka jingpynshitom beiñ lane ka jingthngan lane ka jingduk lane ka jingma lane ka jingïap ?
Kumta u briew uba shongkurim u leh ïa kaba dei , hynrei uta u bym shongkurim u leh ïa kaba kham bha .
Ka la biang ba ïa une u briew la pynshitom ha kane ka rukom da kiba bun na phi .
Kin phai noh na kaba shahshkor ïa ka jingshisha bad kin pynleit jingmut ha ki puriskam kai .
Uwei pa uwei na phi ki shynrang u dei ban tip kumno ban ïashong ïasah bad la ka tnga ha ka rukom kaba khuid bad kaba donburom ,
Hynrei long ka jingnguh ïa U Blei! Naba wat mynshuwa haba phi la long ki mraw jong ka pop , phi la kohnguh da la ka dohnud baroh ïa ki jingshisha ba la shem ha ka jinghikai kaba phi la ïohpdiang .
Uei uba la ju ai ei ei ïa u , ba u hap ban siew pat ïa kata ?
Te phin long kiba lait na baroh ki jingbymkhuid bad khlem shah kynnoh pop ha ka Sngi U Khrist .
Naba kaba otsher ne kaba khlem otsher ïa u briew kam don jingmut ei ei ; kaei kaba donkam ka long ban kohnguh ïa ki hukum U Blei .
Nga thoh sha u Titos , u khun bashisha jong nga ha ka jingngeit kaba ngi ïadon lang . To U Blei uba long U Kpa bad U Khrist Jisu uba long U Nongpynim jong ngi un ai ha phi ïa ka jingaiei bad ka jingsuk .
Uwei pa uwei u dei ban kohnguh ïa ki bor synshar , namar ym don ka bor khlem ka jingaibor jong U Blei , bad ïa ki bor synshar kiba don mynta la buh hangta da U Blei .
Kaei te ka jingsiew ba nga ïoh ? Ka long ka lad ban ïalap ïa ka Khubor Babha khlem buh dor na ka bynta kata , khlem da dawa ïa ki hok jong nga ha ka kam jong nga na ka bynta ka gospel .
Nga da kwah eh ba phin long kiba lait na ka jingkhuslai . U briew u bym shym shongkurim u pyrkhat ïa lade ha ka kam U Trai , namar u wad ban pynsngewbha ïa U Trai .
Da shisha u la pang bad u la jan ïap . Hynrei U Blei u la isynei ïa u , bad ym tang ïa u hynrei ïa nga ruh , bad u la pyllait ïa nga wat na ka jingsngewsih kaba kham khraw .
U briew u dei ban pyndep hok ïa la ka kamram kum u tnga , bad ka briew ka dei ban pyndep hok ïa la ka kamram kum ka tnga , bad ban pynbiang ïa ki jingdonkam iwei ïa iwei pat .
Bad kumta ki kynthei ki dei ban aiti lut ha ki tnga jong ki kumba ka balang ka aiti ïa lade ha U Khrist .
Kumta nga la pyrkhat ba ka long kaba donkam ban kyntu ïa kine ki parabangeit ban leit ha shuwa jong nga sha phi bad ïoh pynkhreh lypa ïa ka jingai kaba phi la kular . Te kan long kaba la pynkhreh haba nga poi , bad kan pyn-i ba phi ai namar ba phi kwah ban leh kumta , ym namar ba phi dei ban leh kumta .
Baroh kiba kum kita ki long tang ka syrngiew jong kiei kiei ha ka lawei ; ka jingshisha ka long U Khrist .
Ngi ngeit ba U Jisu u la ïap bad u la mihpat , bad kumta ngi ngeit ba U Blei un shim pat bad U Jisu ïa kito kiba la ïap da kaba ngeit ha u .
Ym kumta keiñ! Lada U Blei um long uba hok , kumno un bishar ïa ka pyrthei ?
U Blei um shym la khot ïa ngi ban im ha ka jingthala , hynrei ha ka jinglongkhuid .
Baroh na phi , phi long ki briew jong ka jingshai , kiba long ki jong ka sngi . Ngim dei ki jong ka miet lane jong ka jingdum .
kito kiba pyndonkam ïa ki tiar ba ki ïoh , kumba kim shym lap miet ha kita . Naba kane ka pyrthei , kumba ka long mynta , kan ym neh slem .
Naba ka khubor shaphang ka jingïap U Khrist halor ka diengphna ka long ka jingibieit ha kito kiba jot noh ; hynrei ïa ngi kiba la pynim , ka long ka bor U Blei .
Hynrei ïa u ksiang ym donkam haba treikam tang uwei u briew ; bad U Blei u long uwei .
Hynrei ngi dei ki jong ka sngi , bad ngi dei ban pyngngad . Ngi dei ban kup ïa ka jingngeit bad ïa ka jingieit kum ka jingda shadem , bad ka jingkyrmen jong ngi ïa ka jingpynim kum ka jingda khlieh .
Lada nga la trei ïa la ka kam da ka mon sngewbha , te nga la lah ban khmih lynti ban ïoh ïa ka bainong ; hynrei nga leh ïa ka tang kum ka kamram , namar U Blei u la aiti ha nga ïa kane ka kam .
Ka long kaba dei ban ym bam doh , dih waiñ , lane ban leh kano kano ka ban pynlong ïa la u parabangeit ban kyllon noh .
Kam shym long kaba kynja mynsiem kaba la wan shuwa , hynrei kaba kynja doh , bad nangta kaba kynja mynsiem .
Ha kawei ka por phi la long jngai eh na U Blei bad phi la long ki nongshun jong u namar jong kiei kiei kiba sniew kiba phi la leh bad pyrkhat .
Hadien ba nga la poi , ngan sa ai ïa ki shithi jingpynithuh sha kito kiba phi la mynjur , bad ban phah ïa ki ban leit rah ïa ka jingai jong phi sha Jerusalem .
Nga ithuh ïa u briew uba ngeit ïa uba khatsaw snem mynshuwa la rong noh sha ka bneng kaba jrong tam ( ngam tip la kane ka da jia shisha ne u la ïoh ïa ka jingïohipaw — tang U Blei uba tip ) .
Nga sngewthuh kumno ka long haba kyrduh , bad kumno ka long ban don pahuh kyrhai . Nga la nang ïa kane ka buit barieh , ba hangno hangno ha kano kano ka por , nga sngewhun haba lada nga sngewdap kyrhai ne sngew kyrduh lane haba nga don palat than eh ne don khyndiat eh .
Ko ki shakri , to kohnguh ïa ki kynrad jong phi ha kiei kiei baroh , ym tang haba ki ïohi ïa phi namar ba phi kwah ban ïoh pynsngewbha ïa ki ; hynrei to leh ïa ka da ka dohnud bashisha namar ka jingsheptieng burom jong phi ïa U Trai .
Nga kylli te : Hato U Blei u la kyntait ïa la ki jong ki briew ? Em , kam long kumta! Ma nga hi nga long u nong Israel , uba hiarpateng na u Abraham , u dkhot jong ka jait Benjamin .
Don u ban ong ,  Ki shithi u Paul ki long kiba pyrkhing bad kiba khia , hynrei haba u don bad ngi markhmat , u long uba tlot , bad ki ktien jong u kim long ei ei!
Nga ong ïa kane namar nga kwah ban ïarap ïa phi . Ngam shym pyrshang ban buh ha phi ïa ki jingpyrkhing . Pynban , nga kwah ïa phi ban leh ïa kaei kaba dei bad kaba biang , bad ban aiti lut ïa lade ha ka kam U Trai khlem kano kano ka jingteh .
Ïa ngi la pyndonburom bad la pynlehrain ; la krenbeiñ bad la ïaroh . La ñiew ïa ngi kum ki nongshukor , pynban ngi kren ïa ka jingshisha ;
Wat haba phi don shiphew hajar ngut ki nongsumar ha ka jingim jong phi kum ki bangeit , phi don tang uwei u kpa . Naba ha ka jingim jong phi ha U Khrist Jisu nga la long u kpa jong phi da kaba wallam ïa ka Khubor Babha ha phi .
U la ai ha ngi ïa kane ka jingaiei lyngba U Khrist Jisu ha shuwa ban sdang ka pyrthei , hynrei mynta la pynpaw da ka jingwan U Nongpynim jong ngi , U Khrist Jisu . U la pynkut noh ïa ka bor jong ka jingïap bad lyngba ka Gospel la pynpaw ïa ka jingim bymïap shuh .
Kumta nga la kut jingmut ban ym wan shuh sha phi ïoh ka pynsngewsih ïa phi .
Kumta te , kumba da kawei ka pop la pynrem ïa u bynriew baroh , ha kajuh ka rukom kawei ka kam bahok ka pyllait bad ka ai jingim ïa u bynriew baroh .
Ngi sngewsarong ruh ïa ki jingshah shitom jong ngi , namar ngi tip ba ka jingshah shitom ka pynmih ïa ka jingïaishah ,
Mynta , ngam khuslai da lei lei shaphang kaba shah bishar da phi lane da kano kano ka jingthew ba la buh da u briew ; ngam bishar wat ïa lade hi ruh .
Kaba kum kata ka jinghikai ka long kum ka prum kaba bam noh ïa ka doh . Ar ngut ki rangbah kiba la hikai kum ïa kita kiei kiei ki dei u Hymenaïos bad u Philetos .
Kiwei pat ki parabangeit Jiw ki la sdang leh kum ki khawpud ryngkat bad u Petros ; bad wat u Barnabas hi ruh u la liat lang ha ka jingleh khawpud jong ki .
U Blei u la thung ïa nga kum u apostol bad u nonghikai ban pynbna ïa ka Khubor Babha , bad dei na kane ka daw ba nga shahshitom ïa kine kiei kiei .
Mynta , ma phi , ki parabangeit jong nga , phi long ki khun U Blei na ka jingkular jong u , kumba ka la long bad u Isaak .
Wat shah ïano ïano ban shukor ïa phi ha kano kano ka rukom . Naba ka Sngi kan ym wan tad ynda ka Jingïaleh pyrshah ka jia bad ba uta Uba Sniew u mihpaw ïa uba la buh lypa na ka bynta ka dujok .
To ai ba U Trai hi , uba long ka tyllong jong ka jingsuk jong ngi , un ai ha phi ka jingsuk ha ki por baroh bad ha ka jingim jong phi baroh . U Trai un long lem bad phi baroh .
U Blei u la jied khnang ïa kaei kaba ka pyrthei ka kheiñ ba ka long kaba ibieit khnang ban pynlehrain ïa kiba stad , bad u la jied ïa kaei kaba ka pyrthei ka kheiñ ba ka long kaba tlot khnang ban pynlehrain ïa kiba donbor .
Hynrei ma me , to ïaineh ha ki jingshisha kiba me la ïoh jinghikai bad kiba me ngeit skhem .
To pyn-i ïa ka jingieit jong phi ïa ki , khnang ba ki balang baroh kin sngewskhem ïa kata bad kin tip ba ngim shym bakla ha kaba ngi kob sarong shaphang jong phi .
To ka jingaiei U Blei kan long lem bad kito baroh kiba ieit ïa U Jisu Khrist uba U Trai jong ngi da ka jingieit baneh .
Naba U Blei u la pynlong ïa baroh ki briew , ki koidi jong ka jingbymkohnguh , khnang ba un lah ban pyn-i ïa ka jingisynei ïa ki baroh .
Naba lada ka jingai U Blei ka shong ha ka Hukum , te ka jingaiei kam shong shuh ha ka jingkular jong u . Pynban ka long namar ka jingkular jong u ba U Blei u la ai ïa kata ka jingai sngewbha ha u Abraham .
To ngin ïaroh ïa U Blei namar ka jingaiei ba-dap da ka burom jong u , ïa ka jingai ei u la ai ha ngi ha U Khun uba ieit jong u!
khnang ba ym dei shuh ma nga uba im , hynrei dei U Khrist uba im ha nga . Kane ka jingim kaba nga im mynta , nga im da ka jingngeit ha U Khun U Blei , uba la ieit ïa nga bad uba la aiti ïa la ka jingim na ka bynta jong nga .
Shuh shuh ka ong ,  Ïaroh ïa U Trai , ko ki Jentil baroh ; ïaroh ïa u , ko ki jaitbynriew baroh!
Lada u Jentil , u bym shym la otsher , u kohnguh ïa ki jingdawa ka Hukum , hato U Blei un ym ñiew ïa u kumba u la dep otsher ?
bad ban ap ïa U Khun jong u ban wan na bneng — U Jisu , U Khun jong u , ïa uba u la pynmihpat na ka jingïap bad uba pyllait im ïa ngi na ka jingbitar jong U Blei ka ban sa wan .
Ngi tip ba U Blei u leh ïa kaba dei haba u bishar ïa ki briew kiba leh ïa kiei kiei kum kine .
Nga tip ba kaba bha kam im hapoh jong nga — kata , ha ka jinglong ba kynja doh jong nga . Naba wat la ka jingkwah ban leh ïa kaba bha ka don hapoh jong nga , ngam lah ban leh ïa ka .
Naba u mraw uba la khot da U Trai u long uba laitluid na ka bynta U Trai ; kumjuh ruh u briew uba laitluid ïa uba la khot da U Khrist u long u mraw jong U .
Ha ka kyrteng U Jisu Khrist uba U Trai jong ngi , to ïai ainguh borabor na ka bynta kiei kiei baroh sha U Blei uba U Kpa .
Khmih ba uno uno un ym siew kylliang ïa kaba sniew da kaba sniew , hynrei ha ki por baroh to kut jingmut ban lehbha iwei ïa iwei pat bad ïa ki briew baroh .
Tad ynda nga wan , to ai ïa ka por jong me bad ka jingpyrshang ban pule paidbah ïa ki Jingthoh Bakhuid bad ban ïalap bad hikai .
Namar ba u nongïalam balang u long uba pynïaid ïa ka kam U Blei , u dei ban long u bym don jingshah kynnoh pop . Um dei ban long uba leh meng ne uba bitar shen , ne uba buaid ne uba leh jubor ne uba lalot pisa .
Kam pher ei ei satia la otsher ne ym shym la otsher , kaei kaba donkam ka long ban long u jingthaw uba thymmai .
Ai ba U Jisu Khrist Uba U Trai jong ngi da lade hi bad U Blei uba U Kpa jong ngi , uba la ieit ïa ngi , bad ha ka jingaiei jong u un ai ha ngi ka jingshlur baneh bad ka jingkyrmen baskhem ,
Naba U Khrist u la pynkut ïa ka Hukum , khnang ba uei uei baroh uba ngeit u don ka jingïadei bad U Blei .
Lada u briew u lah ban long uba hok da kaba kohnguh ïa ki jingong ka hukum , nga long uba khlem jingrem .
Ïa ka jingjied jong u la pynshong nongrim ha ka jingaiei jong u , ym ha kaei kaba ki la leh . Namar lada ïa ka jingjied U Blei la pynshong nongrim ha kaei kaba ki briew ki leh , te ka jingaiei jong u kan ym long ka jingaiei bashisha .
Nga ainguh ïa U Blei ba ngam shym la pynbaptis ïano ïano na phi lait noh ïa u Krispos bad u Gaïos .
Bad ïa phi ruh , ko paralok baïaineh jong nga , nga kwah ïa phi ban ïarap ïa kine ki kynthei ; naba ki la trei shitom lem bad nga ban pynsaphriang ïa ka gospel , ryngkat bad u Klemen , bad baroh kiwei pat ki para nongïatrei lem jong nga , kiba ki kyrteng jong ki , ki don ha ka kitab jong kiba im jong U Blei .
Ha kiei kiei baroh phi dei ban long ka nuksa jong ka jinglong babha . To long kiba minot bad kiba kitkhia ha ka jinghikai jong me .
Hynrei la pynhiar ïa nga ha ka shang na ka jingkhangïit kaba ha ka kynroh bad la pyllait im ïa nga na u .
bad baroh kin pynbna shynna ba U Jisu Khrist u long U Trai , ïa ka burom U Blei uba U Kpa .
Nangta phin lah ban im kumba U Trai u kwah bad ba phin ïai leh borabor ïa kaei kaba pynsngewbha ïa u . Ka jingim jong phi kan pynmih ïa baroh ki jingleh babha babun jait , bad phin san ha ka jingtip jong phi ïa U Blei .
Ka jingim bashisha jong phi ka long U Khrist , bad haba u mihpaw , te ma phi ruh phin mihpaw lem bad u bad ïoh bynta ïa ka burom jong u!
Kumba ka Jingthoh Bakhuid ka ong ,  Nga la ieit ïa u Jakob , hynrei nga la isih ïa u Iso .
Naba ha U Khrist la pynlong ïa phi kiba man kyrhai ha kiei kiei baroh , kaba kynthup ïa ka jingkren bad ka jingtip baroh .
Ka long kaba dei ban kynmaw , da shisha , ba ïa ki hukum la thaw , ym na ka bynta ki briew ki babha , hynrei ïa ki nongpynkheiñ hukum bad ki riewrunar , na ka bynta kiba khlem Blei bad kiba pop , na ka bynta kito ki bymriewblei ne ki bym long kiba kynja mynsiem , kito kiba pynïap ïa la ki kpa bad ki kmie , na ka bynta ki nongpynïap briew , na ka bynta kiba leh kam ba-ijli , na ka bynta kiba awria , ki nongrahbor , na ka bynta kito kiba shukor bad kiba ai jingphla lamler lane kito kiba leh ïa kano kano kaba markhongpong ïa ka jinghikai kaba shisha .
Ïa u briew uba trei , la siew bainong ïa u , hynrei ym shym la ñiew ïa ka kum ka jingai sngewbha ; ka long kaei kaei kaba u la kamai .
Hynrei kaei kaba ka Jingthoh Bakhuid ka ong shaphang ka jingïadei bad U Blei lyngba ka jingngeit ka long kane :  Phim dei ban kylli ïa lade , Uei u ban leit sha bneng ?  ( kata ka long , ban wallam ïa U Khrist sha tbian ) .
To U Blei hi uba U Kpa jong ngi da lade hi bad U Jisu Khrist uba U Trai jong ngi un plie ka lynti na ka bynta jong ngi ban wan sha phi!
Kaei kaba ka ong ka long kane :  Ka khubor U Blei ka don hajan jong phi , ha ki rmiang shyntur jong phi bad ha ka dohnud jong phi  — kata , ka khubor jong ka jingngeit kaba ngi ïalap .
pynban ha ngi don tang uwei U Blei , U Kpa , uba long u Nongthaw ïa kiei kiei baroh bad uba na ka bynta jong u ngi im ; bad don tang uwei U Trai , U Jisu Khrist , da u ba kiei kiei baroh la pynlong bad ha u ba ngi im .
Naba katto katne ngut ki briew na ka longïing jong ka Khloi ki la ïathuh ïa nga da kaba shai kdar , ko ki parabangeit jong nga , ba don ki jingkajia hapdeng jong phi .
Mynta , shaphang u Apollos u parabangeit , nga la ju pynshlur ïa u ban wan jngoh ïa phi ryngkat bad kiwei ki parabangeit , hynrei um da mon eh ban wan ha kane ka por . Pynban , ynda u ïoh ïa ka lad , un sa wan .
Kam dei ïa uwei ruh na phi ban khmih ïa la ki jong ki jingmyntoi , hynrei ïa ki jingmyntoi jong kiwei de .
Hynrei da ka jingaiei U Blei nga long kumba nga long , bad ka jingaiei kaba u la ai ha nga kam shym long lehnoh-ei . Ha kawei ka liang , nga la kham trei shitom ban ïa uno uno uwei pat na ki apostol , wat la kam shym la long da ka jingleh jong nga hi , hynrei ka jingaiei U Blei kaba trei ha nga .
Ba ka jingaiei ka hikai ïa ngi ban iehnoh ïa ka rukom im bymriewblei bad ïa ki jingkwah brai ba kynja pyrthei , bad ban im da kaba synshar ïa lade , ban im hok , bad ban im riewblei ha kane ka pyrthei ,
Ka pop kam dei shuh ban synshar ïa ki met ki jong phi , da kaba pynkohnguh sha ki jingkwah jong ka jinglong tynrai jong phi .
U para ba-ieit jong ngi u Tukhikos , u nongtrei uba lah ban shaniah bad u para shakri ha ka kam jong U Trai , un sa ai ïa phi ka khubor baroh shaphang jong nga .
Ka pop ka la ïoh ïa ka lad , bad da ka lad jong ka hukum , ka la shukor ïa nga bad ka la pynïap ïa nga .
Da ka jingïap ba aiti lut jong u , mynta la pynlong ka jingïadei hapdeng jong ngi bad U Blei ; katno tam te , ngin long kiba lait im da u na ka jingbitar U Blei!
Pynban , ma phi hi phi ïaleh bymdei iwei ïa iwei pat bad ïalute iwei ïa iwei pat , wat ïa la ki jong ki parabangeit!
Ka ong biang ,  Shadkmen , ko ki Jentil , ryngkat bad ki briew jong U Blei!
lem bad ka ding baklang , ban pynshitom ïa kito kiba kyntait ïa U Blei bad ki bymkohnguh ïa ka Khubor Babha shaphang U Jisu uba U Trai jong ngi .
Kam long kumta! Ngi la ïap ïa ka pop — kumno te ngi lah ban ïai im ha ka ?
Ngam shemphang kaei kaba nga leh ; namar ngam leh ïa kaei kaba nga kwah ban leh , hynrei pynban nga leh ïa kaei kaba nga isih .
Ha ki por baroh ngi kit halor ki met baïap jong ngi ïa ka jingïap U Jisu , khnang ba ka jingim jong u ruh kan paw ha ki met jong ngi .
Katno khraw ka long ka jingaiei U Blei , kaba u la ai ha ngi ha kat kata ka jingthew bakhraw!
Ha ka jingshisha , la kha ïa ngi kum ki Jiw bad ym kum  ki Jentil bapop  kumba la khot ïa ki .
Hynrei hato kane ka mut ba kaei kaba bha ka pynlong ïa ka jingïap ïa nga ? Ym kumta! Ka dei ka pop kaba pynlong ïa kata ; da kaba pyndonkam ïa kaei kaba bha , ka pop ka la wallam ka jingïap ïa nga , khnang ba ïa kata ka jinglong bashisha jong ka pop yn pynpaw . Bad kumta , lyngba ka hukum , ïa ka pop la pynpaw ba ka long kaba kham shyrkhei .
Ha ki Jingthoh Bakhuid la thoh :  Da ki briew kiba kren ha ki ktien kiba pher ngan kren ha ki briew jong nga , ong U Trai . Ngan kren da ki rmiang shyntur jong ki nongwei , hynrei wat la katta ki briew jong nga kin ym shahshkor ïa nga .
Nga la leh mynleh kum u bieit — hynrei phi la pynlong ïa nga ban leh kumta . Dei ma phi kiba la dei ban pynpaw ïa ka jingmynjur jong phi ïa nga . Naba wat lada ngam long ei ei , ngam shym duna ei ei na kita ki  apostol  kiba kham kyrpang jong phi .
Naba ngi long ki briew kiba u la khot , ym tang napdeng ki Jiw hynrei napdeng ki Jentil ruh .
U briew uba la shah hikai ha ka jinghikai khristan u dei ban ïasam ïa kiei kiei kiba bha baroh kiba u don bad u nonghikai jong u .
Ha u , ïa phi ruh la tei lang lem bad kiwei pat da U Mynsiem jong u ha ka jaka ha kaba U Blei u shong .
To pyrthuh bud ïa nga , te , kumba nga ruh nga pyrthuh bud ïa U Khrist .
Ïa u la otsher hadien , bad ka jingotsher ïa u ka la long ka dak ban pyn-i ba namar ka jingngeit jong u , U Blei u la pdiang ïa u kum uba hok shuwa ban otsher ïa u . Bad kumta u Abraham u long u kpa ba kynja mynsiem jong baroh kiba ngeit ha U Blei bad ïa kiba la pdiang kum kiba hok da u , wat la ïa ki ym shym la otsher .
U Blei um shym la kyntait ïa la ki jong ki briew , ïa kiba u la jied naduh kaba sdang . Phi tip ïa kaei kaba ka Jingthoh Bakhuid ka ong ha ka jingïathuh shaphang u Elijah ba u ïasaid bad U Blei pyrshah ïa ki Israel :
Hynrei haba u Petros u la wan sha Antiokh , nga la pyrshah ïa u ha kaba paw , namar ba u la bakla shai .
Ngam shym la kam ba nga la ïoh jop lypa lane ba la pynlong janai lypa . Nga ïai ïaleh shitom ban ïoh ïa ka prais ïa kaba U Khrist Jisu u la ïoh ïa nga sha lade hi .
U Blei u la pynmihpat ïa U Trai na ka jingïap , bad un pynmihpat ruh ïa ngi da ka bor jong u .
Haba kumta , uei u Apollos ? Bad uei u Paul ? Ngi dei tang ki shakri jong U Blei , kiba la ïalam ïa phi ban ngeit . Uwei pa uwei na ngi u trei ïa ka kam kaba U Trai u la ai ïa u ban leh :
kim don ka jingïatiplem ; kim bat ïa la ki kular , bad kim pyn-i jingsbun lane jingisynei ïa kiwei pat .
lymne ki la ïoh jinghikai ïa ka jingtiengburom ïa U Blei .
Nga hap ban bsa ïa phi da ka dud , ym da ka jingbam kaba eh , namar phim pat shym kotbor ïa ka . Bad wat haduh mynta phim pat long kiba kotbor ïa ka , namar phi dang im kumba im ki briew jong kane ka pyrthei .
Pynban , kumba ka long , U Blei u la buh ïa ki dkhot kiba ïapher ha ka met kumba u kwah ïa ki ba kin long .
Te kaba kut kan poi ; U Khrist un jop noh thiaw ïa ki bor mynsiem , ki nongsynshar , bad ki bor , bad un aiti ïa ka Hima ha U Blei uba U Kpa .
La pynjynjar ïa ngi bunsien , hynrei ym shym la pynlwet noh ; teng teng hapdeng ka jingartatien , hynrei da lei lei ym ha ka jingduh jingkyrmen ; don bun ki nongshun , hynrei ngim ju duh paralok ; bad wat la ngi jur ka jingmong hateng hateng , ym shym la pynjot noh ïa ngi .
Naba kumba ki briew baroh ki ïap namar ka jingïadei jong ki ha u Adam , kumjuh ruh ïa baroh yn pynmihpat namar ka jingïadei jong ki ha U Khrist .
U nongmareh thong uba mareh ïa ka thong un ym lah ban ïoh ïa ka prais lymda u kohnguh ïa ki rukom pynïaid .
Ha ki por ba-mynshuwa ïa u khunbynriew ym shym la ïathuh ïa kane ka jingmaïan , hynrei , U Blei u la pynpaw ïa ka mynta da U Mynsiem ha ki apostol bad ki nongïathuhlypa bakhuid jong u .
To leh ïa kane baroh ha ka jingduwai , da kaba kyrpad ïa ka jingïarap jong U Blei . Duwai ha ki por baroh , katba U Mynsiem u ïalam . Namar kane ka daw , to sharai bad wat kynran dien ; duwai borabor na ka bynta ki briew jong U Blei baroh .
Kiba kum kita ki jinghikai ki wan na ki riewarsap bashukor , kiba la ïap ki jingïatiplem , kumba la thang da u narsaw .
Ha kiwei nga ong ( ma nga da lade hi , ym dei U Trai ) : Lada u parabangeit u don ka tnga ka bymngeit bad ka mynjur ban ïaishong bad u , um dei ban pyllait noh ïa ka .
un pynshlur ïa phi bad pynshaitbor ïa phi ban ïai leh bad kren ïa kaei kaba bha .
Wat lada kiwei kim pdiang ïa nga kum u Apostol , da shisha ma phi , phi pdiang! Namar ka jingim jong phi ha U Trai , ma phi hi phi long ka jingpynskhem ïa ka jingshisha ba nga long u apostol .
Nga long uba rit na kiba rit tam na ki briew jong U Blei baroh ; pynban , U Blei u la ai ha nga ïa kane ka kabu ban ïalap sha ki Jentil ïa ka Khubor Babha shaphang ka jingkynrei spah bymkut shuh jong U Khrist , bad ban pynlong ïa ki briew baroh ban ïohi kumno ba la pyntreikam ïa ka jingthmu bamaïan U Blei .
Ïa kiei kiei baroh dei ban leh ha ka rukom kaba dei bad kaba ryntih .
To ïai pyrthuh bud ïa nga , ko ki parabangeit jong nga . To pynleit jingmut ïa kito kiba bud ïa ka nuksa kaba dei kaba ngi la buh na ka bynta jong phi .
Baroh ki briew U Blei hangne ki phah ïa ki jingai khublei , khamtam kito kiba na ka ïingsyiem jong u Patsha .
Hynrei haba u sngew artatien ïa kaei kaba u bam , U Blei u pynrem ïa u haba u bam ïa ka , namar kaei kaba u leh , kam shong nongrim ha ka jingngeit . Bad kaei kaei ka bym shong nongrim ha ka jingngeit ka long ka pop .
Nga ong pat : wat ai ba uno uno un ñiew ïa nga uba bieit . Hynrei lada phi pyrkhat kumta , la kumno kumno to pdiang ïa nga kum uba bieit , khnang ba ngan don ei ei ban sngewsarong .
khnang ba ngi lah ban don ka jingïadei kaba beit bad U Blei bad ïohpdiang ïa ka jingim bymjukut kaba ngi ap kyrmen .
Ki jingkhublei jong nga ïa ka Truphina bad ka Truphosa , kiba trei ha ka kam U Trai bad ïa ka paralok ba-ieit jong nga , ka Persis , kaba la trei shibun ka kam na ka bynta U Trai .
Ong ïa ki ban ym kren sniew ïano ïano , hynrei ban long kiba shongsuk bad ïadei paralok , bad ban pyn-i borabor da ka jinglong bajemnud sha baroh .
Ha ki briew jong U Blei ha Kolossai kiba long ki parabangeit baïaineh ha U Khrist : Ai ba U Blei uba U Kpa jong ngi un ai ha phi ka jingaiei bad ka jingsuk .
Nga kwah ruh ba ki kynthei kin long kiba biang bad kiba sngewthuh ïa ki jaiñ ba ki riam bad ban riam da kaba dei ; ym da ki jingkhyllong shñiuh bakhyllah ne da ki jingdeng ksiar ne ki paila ne da ki jaiñkup riam kiba remdor , hynrei da ki kam babha , kumba ka dei ïa ki kynthei kiba kam ba ki long kiba riewblei .
U Blei u la buh ïa kiei kiei baroh hapoh ki kjat U Khrist bad u la ai ïa u ha ka Balang kum U Trai uba ha khlieh duh halor kiei kiei baroh .
namar ka rukom kaba phi la ïarap ïa nga ha ka kam jong ka gospel sha kiwei pat naduh ka sngi kaba sdang haduh mynta .
Haba ngan wan sha phi , nga tip ba ngan wan ryngkat bad ka jingkyrkhu ba-dap jong U Khrist .
Da tynjuh ïa kiei kiei baroh : Bat ïa kaei kaba bha
Pynban , lada u bymngeit u kwah ban iehnoh ïa tnga ka bangeit , ai ba kan long kumta . Ha kiba kum kita ki khep u tnga ne ka tnga bangeit , ki la laitluid ban jied . U Blei u la khot ïa phi ïa ka ban im ha ka jingsuk .
Ha ka balang , U Blei u la buh ïa baroh ha la ka bynta : Ha ka bynta banyngkong u buh ïa ki Apostol , ha ka bynta kaba ar ïa ki nongïathuhlypa , kaba lai ïa ki nonghikai ; nangta ïa kito kiba leh ïa ki kambah , bud sa kito ha kiba la ai ïa ka bor ban pynkhiah lane ban ïarap ïa kiwei lane ban pyn-i lem lane ban kren ha ki thylliej bapher .
Te kumta , to ngin sangeh noh na kaba ïabishar uwei ïa uwei pat . Hynrei phi dei ban kut jingmut ban ym leh ïa kaei kaei lano lano ruh ka ban pynlong ïa u parabangeit jong phi ban jynthut lane hap ha ka pop .
U Khrist u la long uba khlem pop , hynrei na ka bynta jong ngi U Blei u la pynlong ïa u ban don bynta ha ka pop jong ngi khnang ba haba ngi don ha u ngin lah ban ïoh bynta na ka hok U Blei .
Phi hi da lade phi long kiba stad bha , bad kumta phi ïaishah da kaba kmen sngewbha ïa ki bieit .
Nga sngewhun ha ki jingtlot , ki jingkrenbeiñ , ki jingjynjar , ki jingshah pynshitom , bad ki jingeh na ka bynta U Khrist . Naba haba nga tlot , dei hangta ba nga khlaiñ .
Ma phi te , kiba bam tang ki jhur — balei phi bishar ïa la u parabangeit ? Bad ma phi kiba bam ïa kiei kiei baroh — balei phi peitbeiñ ïa la u parabangeit ? Baroh na ngi , ngin hap ban ïeng ha khmat U Blei ban shah bishar da u .
Lada uno uno u pynkhuid ïa lade na kiei kiei baroh kiba sniew , yn pyndonkam ïa ki na ka bynta ki jingthmu kiba kyrpang , namar la pynkyntang ïa ki bad ki long kiba myntoi ïa u Kynrad jong ki , kin long kiba bit ïa ka ban pyndonkam na ka bynta ka kam babha baroh .
Bad namar ba phi don hapoh kita ki pud , ngim shym la jam palat ïa ki mynba ngi la wan sha phi , da kaba wanrah ïa ka Khubor Babha shaphang U Khrist .
Nga ïathuh ha phi ïa kane ym kum ka hukum , hynrei tang kum ka jingpyn-i .
Namar phi tip ïa ki jingbatai kiba ngi la ai ha phi da ka iktiar jong U Trai Jisu .
Mynta , ka mut aïu  u la kiew shajrong  ? Ka mut ba nyngkong u la leit hiar sha kiba jylliew tam shapoh ka pyrthei .
A katno nga long u briew u bym don jingsuk! Uei u ban pyllait noh ïa nga na kane ka met kaba ïalam ïa nga sha ka jingïap ?
Naba nga la ïohpdiang na U Trai ïa ka jinghikai kaba nga la ai pateng ha phi : Ba U Trai Jisu , ha kata ka miet ha kaba la shetkylla ïa u , u la shim ïa u kpu , u la ainguh ïa U Blei , u la kdiah ïa u , bad u la ong ,  Une u long ka met jong nga , na ka bynta jong phi . To leh ïa kane ban kynmaw ïa nga .
Naba phi la ïaishah da kaba kmen ïa uno uno uba wan ha phi bad ïalap ïa uwei pat U Jisu , ym uta uba ngi la ïalap ; bad phi pdiang ïa u mynsiem bad ïa ka gospel kaba pher shibun na U Mynsiem bad ka gospel kaba phi la ïohpdiang na ngi!
Kane ka long kumno kan jia haba ïa kiba ïap la pynmihpat . Haba ïa ka met la tep , ka long kaba ïap ; haba la pynmihpat , ka long ka bymïap shuh .
Ïa kane baroh nga leh na ka bynta ka gospel , khnang ba ngan ïoh bynta ha ki jingkyrkhu jong ka .
U la wan kum u Khun na ka briew bad u la im hapoh ka Hukum ki Jiw , ban siewspah ïa kito kiba hapoh ka Hukum , ba ngi lah ban long ki khun U Blei .
Kumta ngim leh sarong shaphang ka kam kaba kiwei ki la leh palat shabar u pud ïa uba U Blei u la buh na ka bynta jong ngi . Pynban , ngi kyrmen ba ka jingngeit jong phi ka nang san bad ba ngi lah ban leh ïa ka kam kaba kham khraw hapdeng jong phi , borabor hapoh ki pud ba U Blei u la buh na ka bynta jong ngi .
To ai ba ka jingkyrmen jong phi kan pynkmen ïa phi , to long kiba ïaishah ha ki jingjynjar jong phi , bad to duwai ha ki por baroh .
Pynban , palat ban ïa kaei kaei baroh , ngi kwah ban pynsngewbha ïa u , la ngi don ha kane ka ïing hangne lane hangtei .
Lane hato tang u Barnabas bad ma nga mo kiba dei ban trei na ka bynta ban im ?
Ka pop jong ki Jiw ka la wallam ki jingkyrkhu ba-dap kyrhai ha ka pyrthei , bad ka jingduk ba kynja mynsiem jong ki ka la wallam ki jingkyrkhu ba-dap kyrhai ïa ki Jentil . Te , haduh katno ki jingkyrkhu ba kham khraw kin long haba ïa baroh ki Jiw yn kynthup lang!
Khnang ban pyllait ïa ngi na kane ka juk basniew kaba mynta , U Khrist u la aiti ïa lade na ka bynta ki pop jong ngi , da kaba kohnguh ïa ka mon U Blei bad U Kpa jong ngi .
Ko parabangeit jong ngi , kijuh kiei kiei kiba la jia ha phi ki la jia ha ki balang jong U Blei ha Judia , ha ki briew hangta kiba long ki jong U Khrist Jisu . Phi la shah ïa kijuh ki jingpynshitom beiñ na ki briew ki para ri jong phi hi kiba ki la shahshitom na ki Jiw ,
Ki la duh noh ïa baroh ki jingsngew jong ka jinglehrain ; ki pynlapmiet ïa lade ha ki kam thala bad ki leh ïa baroh ki jait kam sniew khlem salia .
Lada nga leh ïa kaei kaba ngam kwah ban leh , kane ka mut ba ngam long shuh uta uba leh ïa kata ; pynban , ka dei ka pop kaba im hapoh jong nga .
Don ki ban pyndonkam da ka ksiar ne da ka rupa ne da ki mawkordor ha kaba tei halor ka nongrim ; kiwei pat kin pyndonkam da ka dieng ne da u phlang ne da u jyntang .
U Demas u la kham noh ha ki kam pyrthei bad u la iehnoh ïa nga , bad u la leit noh sha Thessaloni . U Kreskens u la leit sha Galatia ; u Titos sha Dalmatia .
Bad kumta , kat kum ka Khubor Babha kaba nga ïalap , kane ka dei kaba kumno ka long ha kata ka Sngi ha kaba U Blei lyngba U Jisu Khrist un bishar ïa ki jingmut barieh jong ki briew baroh .
Wat la ka la long ha ka jingtlot ba u la shah pynïap halor ka diengphna , dei da ka bor U Blei ba u im . Ha u ngi ruh ngi long kiba tlot ; hynrei ha ki jingïadei jong ngi bad phi ngin ïa-ïoh bynta lem ïa ka bor U Blei ha ka jingim jong u .
Hato kane ka jingsuk kaba U Dabid u la kren ka long tang ïa kito ïa kiba la otsher ? Ym kumta keiñ! Ka long ruh ïa kito ki bym shym la otsher . Naba ngi ong na ka Jingthoh Bakhuid ,  U Abraham u la ngeit ha U Blei , bad namar ka jingngeit jong u , U Blei u la pdiang ïa u kum uba hok .
Ka Jingthoh Bakhuid ka ong ,  Uno uno uba ngeit ha u un ym ngat ha ka jingsngewsih .
Ka jingleh jong ki ka pyn-i ba ïa kaei kaba ka Hukum ka dawa , la thoh ha ki dohnud jong ki . Ki jingïatiplem jong ki ruh ki pyn-i ba kane ka long kaba shisha , namar ki jingpyrkhat jong ki teng teng ki pynrem ïa ki bad teng teng ki kyrshan ïa ki .
Pynban , ha ki jingbthah harum , ngam ïaroh ïa phi , namar ki jingïaseng jong phi na ka bynta ka jingmane , da shisha ka kham pynsniew ban ïa kaba pynbha .
Leh ïa kane ym tang haba ki khmih ïa phi , namar ba phi kwah ban ïoh ka jingmynjur jong ki ; hynrei , leh naduh ka dohnud baroh ïa kaei kaba U Blei u kwah , kum ki mraw U Khrist .
Naba haba la pynbaptis ïa phi , la tep ïa phi bad U Khrist , bad ha ka jingpynbaptis la pynmihpat ruh ïa phi bad U Khrist da ka jingngeit jong phi ha ka bor ba-ïaitrei jong U Blei , uba la pynmihpat ïa u na ka jingïap .
Phi dei ban weng noh ïa u thiat barim jong ka pop ba kumta phin long khuid nadong shadong . Te phin long kum kawei pat ka jingkhleh jong u kpu im uba khlem don thiat , kumba da shisha nga tip phi long kumta . Naba ïa ka Jingkhawai Niam Ka Jinglait la pynkhreh , mynta ïa U Khrist , u khunlangbrot ka Jinglait jong ngi , la lah kñia .
Hynrei uwei na phi un ong ha nga ,  Lada kane ka long kumta , kumno U Blei un shem jingbakla badno badno ? Uei uba lah ban ïeng pyrshah ïa ka mon U Blei ?
Kumta ngan sngewsarong shaphang une u briew — hynrei ngan ym kob sarong shaphang ïa lade , lait noh ïa kiei kiei kiba pynpaw haduh katno nga long uba tlot .
Hynrei nga kwah ïa phi ba phin sngewthuh ba U Khrist u long halor tam ïa uwei pa uwei briew , u tnga u long halor la ka tnga , bad U Blei u long halor tam ïa U Khrist .
Phi ki nong Philippi phi tip bha shibun ba haba nga la mihnoh na Makedonia ha ki sngi kiba sdang ban ïalap ïa ka Khubor Babha , phi dei tang ma phi ka balang ban ïarap ïa nga ; phi dei tang ma phi kiba la shim bynta ha ki jingïoh bad jingduh jong nga .
Ka Jingthoh Bakhuid ka la ong lypa ba U Blei un pynksan ïa ki Jentil ha lade hi da ka jingngeit . Bad kumta ka Jingthoh Bakhuid ka pynbna ïa ka khubor babha ha u Abraham :  Lyngba jong me , U Blei un kyrkhu ïa ka jaitbynriew baroh .
Bad lada ki Jiw ki iehnoh ïa ka jingbymngeit jong ki , yn sa buh biang ïa ki ha ka jaka ha kaba ki ju don ; naba U Blei u lah ban leh ïa kata .
Hynrei mynta , ha U Khrist Jisu , ïa phi kiba la ju long jngai la wallam hajan da ka jingïap kaba long ka jingkñia U Khrist .
La kumno kumno , lada kata ka lah ban long , to ngin ïa-ïaid sha khmat kat kum kijuh ki kyndon kiba ngi la bud haduh mynta .
Bad kumta nga sngewskhem ba U Blei , uba la sdang ïa kane ka kam babha ha phi , un ïai trei ha phi haduh ba yn da pyndep ïa ka ha kata ka Sngi jong U Khrist Jisu .
Em , ha kine baroh ngi ïoh ïa ka jingjop baroh lyngba jong uta uba la ieit ïa ngi!
Leh ïa ki kam jong phi baroh da ka jingieit .
Bad lada uno uno u thngan , u dei ban bam ha ïing , khnang ba phin ym hap hapoh ka jingbishar jong U Blei haba phi dang ïaseng lang . Ïa kiwei pat ki bynta , ngan sa pynbeit ïa ki ynda nga wan .
Pynban , ngi tip ba ïa u briew la pynksan ha khmat U Blei tang da ka jingngeit ha U Jisu Khrist , ym da kaba leh ïa kaei kaba ka Hukum ka dawa . Ngi ruh , ngi la ngeit ha U Khrist Jisu khnang ban pynksan ha U Blei da ka jingngeit jong ngi ha U Khrist bad ym da kaba leh ïa kaei kaba ka Hukum ka dawa . Namar ym don uno uno ruh ïa uba la pynksan ha U Blei da kaba leh ïa kaei kaba ka Hukum ka dawa .
Ïa ngi la shah ban leh ïa kaei kaei baroh ,  kumta ki ong . Kata ka long kaba shisha , hynrei ym kiei kiei baroh ki long kiba bha .  Ïa ngi la shah ban leh ïa kaei kaei baroh  — hynrei ym baroh ka long kaba myntoi .
To hukum ïa ki ba kin leh ïa kaba bha , ban man kyrhai ha ki kam babha , ban long kiba sbun bad kiba kloi ban ïasam bad kiwei .
Lada uno uno na phi u don ka jingïakajia bad uwei pat u parabangeit , kumno phi nud ban leit ha khmat ki nongbishar bymngeit ha ka jaka ban ailad ïa ki briew U Blei ban pynbeit ïa kata ka kam ?
Ngi lah ban ong ba namar jong kata ka burom kaba kham khraw mynta , kata ka burom kaba la tyngshaiñ bha ha ka por ba la leit , ka la jah noh .
Phi long kiba riewspah katta katta ha baroh kiba phi don : Ha ka jingngeit , ka jingkren , bad ka jingtip , ha ka jingangnud ban ïarap bad ha ka jingieit jong phi ïa ngi . Bad kumta ngi kwah ïa phi ban long kiba sbun ruh ha kane ka jingshakri jong ka jingieit .
Wat khang ïa U Mynsiem Bakhuid ;
Ngan kylli biang : Hato ki paid Israel kim shym la sngewthuh ? U Moses hi u long uba nyngkong ban jubab :  Ngan pyndonkam ïa kata ka jaitbynriew ban pynlong ïa ki briew jong nga ban bishni ; bad da kaba pyndonkam ïa ka jaitbynriew jong ki bieit ngan pynlong ïa ki briew jong nga ban bitar .
Ki la pyrshang wat ban pynsangeh ïa ngi na kaba ïalap ha ki Jentil ïa ka khubor ka ban wallam ka jingpynim ha ki . Ha kane ka rukom ki la pyndep ïa baroh ki pop kiba ki la ju ïai leh . Bad mynta ka jingbitar jong U Blei ha kaba kut ka la wan hiar halor jong ki!
Hynrei ban pyllait ïa nga na kaba dap da ka jingsarong namar kiei kiei kiba bun kiba phylla ba nga la ïohi , la buh ha nga ïa ka jingpang kaba jur ha ka met , kaba long kum u nonglamktien jong u Soitan ban pynshitom ïa nga bad ban pyllait ïa nga na ka jingsngew sarong .
katba ki briew ki jong U Blei , kiba la wad ïa ka hukum ka ban pynlong jingïasuk bad U Blei , kim shym la shem ïa ka .
Ka jingkren jong phi ka dei ban long borabor kaba sngewbang bad kaba sngewtynnat , bad phi dei ban tip kumno ban ai ka jubab kaba dei ha uwei uwei baroh .
U briew uba kren ha ki thylliej bapher , te , u dei ban duwai khnang ban ïoh ïa ka jingai ban batai ïa kaei kaba u kren .
To ai ba U Blei uba U Kpa jong ngi bad U Jisu Khrist uba U Trai jong ngi un ai ha phi ka jingaiei bad ka jingsuk .
Ai ba ki khmat jong ki kin matlah khnang ba kin ym ïohi ; bad ai ba kin dem hapoh ki jingjynjar jong ki ha ki por baroh .
Lymne kam long kaba dei ïa phi ban pyndonkam ïa ka ktien kaba khlem akor , kren thala , ne krensih , pynban , phi dei ban ainguh ïa U Blei .
Em! Kaei kaba nga ong ka long ba ïa kaei kaba la kñia ha ki duwan jong ki bymngeit ka long kaba la kñia sha ki ksuid , ym sha U Blei . Bad ngam kwah ïa phi ban long kiba ïatrei lem bad ki ksuid .
Phi ïaishah ïa uno uno uba hukum ïa phi lane uba shim kabu ïa phi lane uba riam pah lane uba peit poh ïa phi lane uba thab ïa phi ha ka ngab .
khnang ba u briew uba shakri ïa U Blei un lah ban long uba bit pura bad uba la biang bha ban leh ïa baroh ki jait kam kiba bha baroh .
Ka briew kaba la shongkurim kam long kaba laitluid katba u tnga jong ka u dang im ; hynrei lada u tnga jong ka u ïap noh , te ka long kaba laitluid ban shongkurim ïa uno uno u briew uba ka mon , hynrei tang lada u long uba ngeit .
Naba katba nga dang don bad phi , nga la kut jingmut ban klet ïa kiei kiei baroh lait tang ïa U Jisu Khrist bad khamtam ïa ka jingïap jong u halor ka diengphna .
Ko parabangeit jong nga , nga ïakynduh ïa ka jingïap man la ka sngi! Ka jingsngew sarong kaba nga don ha phi , ha ka jingim jong ngi ha U Khrist Jisu uba U Trai jong ngi , ka pynlong ïa nga ban pynbna ïa kane .
Katno nga da kwah eh ban ïadon bad phi mynta , khnang ba nga lah ban sngew da kumwei pat shaphang jong phi . Nga sngewkhuslai shikatdei eh shaphang jong phi!
Ki jingkhublei jong nga ïa u Ampliatos , u paralok ba-ieit jong nga ha ka jingïasyllok U Trai .
Lada phi kohnguh ïa ka Hukum , ka jingotsher jong phi ka don ka dor ; hynrei lada phim kohnguh ïa ka Hukum , kan jin da la bha ba phim shym la shah otsher .
Bad ka hukum kaba dei ban wallam jingim , ha nga , ka la wallam ka jingïap .
Ka don ka jingmaïan kaba la pynpaw ha ka Jingthoh Bakhuid , kaba nga sngewthuh kaba thew ïa U Khrist bad ïa ka balang .
uba ka Jingthoh Bakhuid ka kren shaphang uta :  Ha khmih , nga buh ha Seïon ïa u maw u ban pynlong ïa ki briew ban jynthut , u mawsiang u ban pynlong ïa ki ban kyllon . Hynrei uno uno uba ngeit ha u un ym shem ïa kaba sngewsih . 
Ngi tip ba ha kiei kiei baroh , U Blei u trei na ka bynta ka jingpynbha ïa kito kiba ieit ïa u , ïa kito ïa kiba u la khot kat kum ka jingthmu jong u .
U Joshua , ïa uba la khot ruh u Justos , u phah ruh ïa ki jingai khublei . Kine lai ngut ki long tang ma ki , ki parabangeit Jiw kiba trei bad nga na ka bynta Ka Hima U Blei , bad ki la long ka jingïarap bakhraw ïa nga .
Wat buaid da ka waiñ , ha kaba kan pynjot ïa phi ; pynban , to long kiba la pyndap da U Mynsiem .
kiba la pynïap ïa U Trai Jisu bad ïa ki nongïathuhlypa , bad ki la pynshitom beiñ ïa ngi . A kumno ki la long ki bym pynsngewbha ïa U Blei! A kumno ki la long kiba shun iwei ïa iwei!
Ki ong ba ki long kiba stad , hynrei ki long kiba bieit ;
Na ka bynta jong phi ki Jentil , phim shym kohnguh ïa U Blei mynshuwa ; hynrei mynta phi la ïohpdiang ïa ka jingisynei U Blei namar ki Jiw ki la long ki bymkohnguh .
Nga kyrpad ïa phi , ki parabangeit jong nga , ba phin long kum ma nga . La shisha , nga long hi kum ma phi . Phim shym la leh sniew ei ei ïa nga .
Ka jingkyrpad jong ngi ïa phi kam dei kaba pynshong nongrim ha ka jingbakla lane ha ki jingthmu bymkhuid , lymne ba ngi pyrshang ban shukor ïano ïano .
Nga kyrpad ïa phi , te ban ym noh mynsiem namar nga shahshitom na ka bynta jong phi ; ka dei na ka bynta ka jingmyntoi jong phi baroh .
Ym don uno uno na ngi uba im tang na ka bynta ïa lade , ym don uno uno na ngi uba ïap tang na ka bynta ïa lade .
Ha ka jingshisha ngin ym nud ban pynïaryngkat ïa lade lane ïanujor ïa lade bad kito kiba pynkiew skong palat ïa lade . Katno kiba mutlop ki long! Ki buh ïa la ki jong ki kyndon ban thew ïa lade , bad ki bishar ïa lade da la ki jong ki jingthew!
Bad U Trai jong ngi u la theh noh buk ïa ka jingaiei ba-dap kyrhai ha nga bad u la ai ha nga ïa ka jingngeit bad ïa ka jingieit kiba long ki jong ngi ha U Khrist Jisu .
Ka jingaiei ka jong U Jisu Khrist uba U Trai jong ngi kan long lem bad phi . Amen .
Hynrei lada don uba shong lang ha ka jingïaseng u ïohpdiang ïa ka khubor na U Blei , uta uba kren u dei ban sangeh noh .
Kim shym la tip ïa ka lynti jong ka jingsuk ,
Namarkata lada , ka balang baroh kawei ka ïaseng lang bad baroh ki sdang ban kren da ki thylliej bapher — bad lada ki riewpaidbah lane ki bymngeit ki rung hapoh , hato kin nym ong ba phi la ïalamwir ?
Bad u Dabid u ong ,  Ai ba kin ngat bad sahkut ha ki jingkhawai jong ki ; ai ba kin kyllon , ai ba kin shah pynshitom!
Mynta ngi tip ba kiei kiei baroh ha ka Hukum ki dei ïa kito kiba im hapoh ka Hukum , khnang ban pynsangeh ïa baroh ki jingaidaw jong ki briew bad wallam ïa ka pyrthei baroh kawei hapoh ka jingbishar U Blei .
To U Blei uba long U Kpa jong ngi bad U Jisu Khrist uba U Trai un ai ha phi ïa ka jingaiei bad ïa ka jingsuk .
Wat la katta , kam dei ka kamram jong nga ban bishar ïa kiba nabar . U Blei un sa bishar ïa ki . Hynrei hato kam dei ban bishar ïa ki dkhot na la ka jong ka kynhun hi ? Kumba ka Jingthoh Bakhuid ka ong ,  Pynmih noh ïa u briew uba sniew na ka kynhun jong phi . 
Hapoh ka jingsynshar jong u , baroh ki dkhot kiba ïapher jong ka met ki ïabiang lang sbiak , bad ïa ka met baroh kawei la bat lang da kawei pa kawei ka jingïapyndait ïa kaba ka la pynbiang . Kumta haba kawei pa kawei ka bynta kaba ïapher ka ïatrei kam kumba ka dei ban trei , ka met baroh kawei ka san bad ka tei ïa lade da ka jingieit .
Phi ïohi katno ki dak heh nga pynlong haba nga thoh sha phi mynta da la ka jong ka kti!
Ym dei ma ngi kiba la khang khop ïa la ki dohnud sha phi ; dei ma phi kiba khang khop ïa la ki dohnud sha ngi .
Ngi don ïa ka hok kum ka atiar jong ngi , ïa ka ban ïaleh bad ban ïada ïa lade ruh .
Lada phi leh kumta , ngan don ka daw ban sngewsarong ïa phi ha ka Sngi jong U Khrist , namar kan pyn-i ba baroh ka jingpyrshang bad ka jingtrei jong nga kam shym la long kaba lehnoh-ei .
Kumba ka Jingthoh Bakhuid ka ong ,  Na ka bynta jong phi ngi la long ha ka jingma jong ka jingïap ha ki por baroh ; la leh ïa ngi kum ïa ki langbrot ba la ïalam sha ka jingpynïap .
Hynrei ka thew ruh ïa phi : Man u shynrang u dei ban ieit ïa la ka tnga kumba ïa lade , bad man ka kynthei ka dei ban ñiewburom ïa la u tnga .
To burom ïa la u kpa bad ïa la ka kmie ,  kaba long ka hukum kaba nyngkong kaba don ka jingkular ha ka :
U Blei u la pynpaw shai ïa ka jingthmu barieh jong u bad u la pyntip ïa ka ha nga .
Ka miet ka la jan kut , ka sngi ka la jan sdang . To ngin ïasangeh noh na kaba leh ïa kiei kiei kiba long jong ka jingdum , bad to ngin kieng ïa ki atiar ka jingïaleh ha ka jingshai .
Wat ym shukor phi ïa lade hi , ym don mano mano uba ñiew bieit ïa U Blei . U briew un ot ïa kaei kaba u bet .
Kumba u Jannes bad u Jambres ki la ïeng ïaleh pyrshah ïa u Moses , kumta ruh kine ki briew ki ïaleh pyrshah ïa ka jingshisha — ki briew kiba ki jingmut jong ki kim treikam bad kiba la shahjop ha ka jingngeit .
Hato kane ka mut ba ka Hukum ka long pyrshah ïa ki jingkular U Blei ? Em , ym dei kumta! Naba lada u khunbynriew u la ïohpdiang ïa ka Hukum kaba lah ban wanrah jingim , te uwei pa uwei u lah ban long uba la pynksan ha U Blei da kaba kohnguh ïa ka .
U Blei u long u sakhi jong nga ba kaei kaba nga ong ka long kaba shisha — U Blei ïa uba nga shakri da ka dohnud jong nga baroh da kaba ïalap ïa ka Khubor Babha shaphang U Khun jong u . U Blei u tip ba nga kynmaw ïa phi man ba nga duwai .
Kumta ngi phah ïa u parabangeit jong ngi lem bad ki ; ngi la tynjuh ïa u bunsien bad ngi la shem ïa u ba u long borabor uba thrang ban ïarap . Bad mynta ba u la don haduh katta ïa ka jingshaniah ïa phi , u nang kham thrang shuh shuh ban ïarap .
Kumta ngi dei ban pyndonkam ïa ki jingai bapher bapher kat kum ka jingaiei U Blei ba la ai ha ngi . Lada ka jingai ïa ngi ka long ban kren ïa ka khubor U Blei , ngi dei ban leh ïa kata kat kum ka jingngeit kaba ngi don ;
Naba U Khrist um shym la pynsngewbha ïa lade . Pynban , kumba ka Jingthoh Bakhuid ka ong ,  Ki jingkrenbeiñ ïa kiba la thew ha phi ki la hap halor jong nga .
Nga da kwah ba baroh na phi phin kren ha ki thylliej bapher ; hynrei nga da kwah ba phin ïoh ïa ka jingai ban pynbna ïa ka khubor U Blei . Naba u briew uba pynbna ïa ka khubor U Blei u kham kor ban ïa uta uba kren ha ki thylliej bapher — lymda don uno uno uba batai ïa kaei kaba u kren , khnang ba kan long ka jingïarap ïa ka balang baroh kawei .
Hato , ko paralok jong nga , phi bishar ïa kiwei pat ? Phim lah lait satia , lada phi long uei uei ruh . Namar haba phi bishar ïa kiwei bad nangta phi leh ïa kijuh kiei kiei kiba ki leh , phi pynrem ïa lade .
To pynkloi ban wan shuwa ka tlang . U Ïubulos bad u Pudens bad u Linos bad ka Klaudia bad kumjuh ruh kiwei pat ki parabangeit baroh ki phah ïa ki jingai khublei jong ki .
Bad kita kiba long ki jong U Khrist Jisu ki la pynïap ïa ka jinglong ba kynja briew lem ïa ki jingthrew bad ki jingkwah brai jong ka baroh .
Hynrei lada ngam sngewthuh ïa ka ktien kaba la kren , u briew uba pyndonkam ïa ka un long u nongwei ha nga bad ngan long u nongwei ha u .
U Gaïos , uba ai jaka sah ïa nga , uba ha ka ïing jong u ka balang ka ïaseng , u phah ïa phi ki jingai khublei ; u Erastos , u nongsumar ïa ki jingkynshew ha ka nongbah , bad u Kuartos , u parabangeit jong ngi , ki phah ïa ki jingkhublei jong ki .
Mynta , ha kaba ïadei bad kaei kaba phi la thoh shaphang ki jingai na U Mynsiem Bakhuid . Nga kwah ba phin tip ïa ka jingshisha shaphang jong ki , ko parabangeit jong nga .
Ngim shym ïohpdiang ïa u mynsiem jong kane ka pyrthei , pynban , ngi lah ïohpdiang ïa U Mynsiem ba la phah da U Blei , khnang ba ngin lah ban tip ïa baroh kaba U Blei u la ai ha ngi .
Hynrei ka jingshisha ka long ba ïa U Khrist la pynmihpat na ka jingïap , kum ka jingbahkhlieh ba ïa kito kiba la ïap yn sa pynmihpat ruh ïa ki .
Ka jingthmu jong ngi ka long ban leh ïa kaba dei , ym tang ha khmat U Trai , hynrei ha khmat u briew ruh .
Lem bad u , u wan u Onesimos , uta u para ba-ieit bad uba lah ban shaniah , uba dei na ka kynhun jong phi . Kin ïathuh ha phi ïa kaei kaei baroh kaba la jia hangne .
U Khrist u la leh ïa kane khnang ba ka jingkyrkhu kaba U Blei u la kular ha u Abraham kan ïoh wan ha ki Jentil da U Khrist Jisu , khnang ba lyngba ka jingngeit ngin ïohpdiang ïa U Mynsiem ba la kular da U Blei .
Namar mynba ngi dang long ki bym don jingkyrmen shuh , U Khrist u la ïap na ka bynta kiba bymman , ha ka por kaba U Blei u la jied .
Naba phi hi da lade phi tip bha ba ka Sngi jong U Trai kan wan kum u nongtuh mynmiet .
Na kiba kum kita ki jingma bashyrkhei jong ka jingïap u la pynim ïa ngi , bad un pynim ïa ngi ; bad ngi la buh ïa ka jingkyrmen jong ngi ha u ba un pynim biang ïa ngi , kumba phi ïarap ïa ngi lyngba ki jingduwai lem jong phi na ka bynta jong ngi .
Haba me wan , to wanrah ïa ka jaiñkup ba nga la iehnoh ha Troas bad u Karpos ; wanrah ruh ïa ki kot , bad khamtam ïa ki kot ba la sop snieh .
Ki kwah ban long ki nonghikai ïa ka hukum U Blei , hynrei kim sngewthuh ïa la ki jong ki ktien lane shaphang kiei kiei ïa kaba ki kren da ka jingsngewskhem kaba haduh katta katta .
Mynta , aïu kan long ïa kito ki briew kiba la pynbaptis na ka bynta kiba ïap ? Aïu ki kyrmen ban pyndep ? Lada ka long kaba shisha , kumba don kiba kam , ba ïa kiba ïap yn ym pynmihpat , balei ïa kito ki briew la pynbaptis na ka bynta kiba ïap ?
u nongbthah ïa kiba bieit , bad u nonghikai ïa ki bym don jingnang jingstad . Phi long thikna ba ha ka Hukum phi don ka thup ba-pura jong ka jingtip bad jong ka jingshisha .
Ka sngi ka don la ka jong ka jingitynnat , u bnai da kawei ka jingitynnat , bad ki khlur da kawei pat ka jingitynnat ; bad wat hapdeng ki khlur don ki jingitynnat ba har rukom .
To U Blei , uba long ka tyllong jong ka jingsuk jong ngi , un long ryngkat bad phi baroh . Amen .
Tharai u briew uba ka jingïatiplem ka tlot ha kane ka bynta u ïohi ïa phi uba don kata kaba khot  ka jingtip  , ba phi shong bam ha ka templ jong ka bleithaw ; hato kane kam pynshlur ïa uta ban bam ïa ka jingbam ba la kñia sha ki bleithaw ?
Naba U Mynsiem uba U Blei u la ai ha ngi um pynlong ïa ngi kiba khawpud ; pynban , U Mynsiem jong u , u pyndap ïa ngi da ka bor , ka jingieit , bad ka bor halor lade .
To shahshkor ïa kane ka jingshisha barieh : Ngi baroh ngin ym ïap , hynrei haba ka turoi bakhatduh kan sawa , ïa ngi baroh yn pynkylla dur ha kaba shikhyllipmat . Naba haba ka turoi kan sawa , ïa kiba ïap yn pynmihpat , ba kin ym ïap shuh da lei lei , bad ïa ngi baroh yn pynkylla dur .
Na ka bynta kane ka gospel , nga long u nongkit  tiensyiem wat la mynta nga don ha ïingbyndi . To duwai ba nga lah ban long uba shlur ha ka jingkren shaphang ka gospel kumba nga dei .
La synshar ïa ngi da ka jingieit U Khrist , mynta ba ngi tip ba uwei u briew u la ïap na ka bynta jong uwei pa uwei , kaba mut ba baroh ki ïoh bynta lang ha ka jingïap jong u .
Kumta te , ngim kren ha ki ktien ba la hikai da ka jingstad briew , hynrei ha ki ktien ba la hikai da U Mynsiem , kumba ngi batai ïa ki jingshisha ba kynja mynsiem ha kito kiba don U Mynsiem .
( O ho-oid , nga la pynbaptis ruh ïa u Stephanas bad ïa ka longïing jong u ; hynrei ngam kynmaw la nga la pynbaptis sa ïano ïano pat . )
Namar ba ngi don ïa kane ka jingkyrmen , ngi long kiba shlur bha .
da ka bor jong ki kambah bad ki jingphylla , bad da ka bor jong U Mynsiem jong U Blei . Bad kumta , ha ka jingleit baroh shi lynter lynti naduh Jerusalem sha Illyrikom , nga la pynbna pura ïa ka Khubor Babha shaphang U Khrist .
Kaei kaba phi kham jied ? Hato ngan wan sha phi da u dieng sympat , ne ha ka mynsiem ka jingieit bad ka jingjemnud ?
U Blei u long tang uwei , bad un pynlong ha lade hi ka hok bad ki Jiw halor ka nongrim jong ka jingngeit jong ki , bad un pynlong ka hok bad ki Jentil lyngba ka jingngeit jong ki .
To shahshkor! Nga , u Paul , nga ïathuh ha phi ba lada phi shah ban otsher ïa lade , ka mut ba U Khrist un ym myntoi da lei lei ïa phi .
Katno ngi ainguh ïa U Blei ba u la pynlong ïa u Titos ban thrang kum ma ngi ban ïarap ïa phi .
Kaba bud ka long , lada uno uno uba bam ïa u kpu lane dih na ka khuri jong U Trai ha ka rukom kaba pynjahburom ïa U , ma u ne ma ka ki long kiba la pynrem ha ka pop pyrshah ïa ka met bad ïa ka snam jong U Trai .
Ha kawei ka por , phi hi phi la ju im kat kum kine ki jingkwah , haba ïa ka jingim jong phi la tyllep da ki .
Phim lah ban dih na ka khuri U Trai bad ruh na ka khuri ki ksuid ; phim lah ban ïabam na ka miej U Trai bad ruh na ka miej ki ksuid .
Hynrei kine ar kim long kumjuh , namar ka jingai sngewbha jong U Blei kam long kum ka pop u Adam . Ka long kaba shisha ba bun ki briew ki la ïap namar ka pop jong uta uwei u briew . Hynrei ka jingaiei U Blei ka long kham khraw , bad kumta ruh ka jingai sngewbha ïa kiba bun ki briew lyngba ka jingaiei jong uta uwei u briew , U Jisu Khrist .
Ka jingieit kam sangeh noh shiteng ; bad ka jingngeit , ka jingkyrmen bad ka jingïaishah jong ka kim duh noh .
Ngim dei ban khñium , kumba don na ki , kiba la khñium — bad la pynjot ïa ki da u Angel ka Jingïap .
Kumta te , ko parabangeit jong nga , haba phi ïawanlang ban bam ïa ka Jingkhawai U Trai , to da ïa-ap paralok hi .
Bad to U Blei , uba long ka tyllong jong ka jingïaishah bad ka jingpynshlur , un pynlah ïa phi ban don kajuh ka jingmut hapdeng jong phi da kaba bud ïa ka nuksa U Khrist Jisu ,
To ngin ai ki jingnguh sha U Blei bad U Kpa U Jisu Khrist uba U Trai jong ngi! Naba ha U Khrist , u la kyrkhu ïa ngi da kaba ai ha ngi ïa ka jingkyrkhu ba kynja mynsiem baroh ha ka pyrthei kaba kynja bneng .
Ki jingkhublei ruh ïa ka balang kaba ïaseng ha ka ïing jong ki . Ki jingkhublei ïa u paralok ba-ieit jong nga u Epainetos , uba long u rangbah uba nyngkong ha ka probins    jong ka Asia ban ngeit ha U Khrist .
Kane ka long ïa baroh , namar ym don ka jingïapher hapdeng ki Jiw bad ki Jentil ; U Blei u long ujuh U Trai ïa baroh bad u kyrkhu kyrhai ïa baroh kiba khot kyrpad ïa u .
Kumta ngi ïalap ïa U Khrist ha uwei pa uwei . Da ka jingstad baroh katba lah ngi maham bad hikai ïa ki khnang ban pynïeng ïa uwei pa uwei ha khmat U Blei kum u briew uba la san pura ha U Khrist .
Kumta te , uno uno uba kyntait ïa kane ka jinghikai , um kyntait ïa u briew , hynrei ïa U Blei , uba ai ha phi ïa U Mynsiem Bakhuid jong u .
Don bun ki jinglah ban shakri kiba ïapher , hynrei ujuh U Blei uba pynlah ïa baroh na ka bynta ka jingshakri bakyrpang jong ki .
Nga shakri kum u lyngdoh ha kaba ïalap ïa ka Khubor Babha na U Blei , khnang ba ki Jentil ki lah ban long ka jingkñia ba la pdiang sha U Blei , ba la pynkyntang sha u da U Mynsiem Bakhuid .
Hynrei lada kano kano ka parabangeit ka don ki riewkynthei ha ka longïing jong ka , ka dei ban sumar ïa ki bad ban ym bankhia ïa ka balang , khnang ba ka lah ban sumar ïa ki riewkynthei kiba long marwei .
ngam shym la sangeh ban ainguh ïa U Blei na ka bynta jong phi .
Trei ïa la ka kam kum ki mraw da kaba kmen , kumba phi shakri ïa U Trai , bad ym tang ïa ki briew .
Ngam shah ïa ki kynthei ba kin hikai lane leh donbor halor ki shynrang ; ki dei ban long kiba jar jar .
Ka la long lai snem hadien ba nga la leit sha Jerusalem ban ïoh jingtip na u Petros , bad nga la sah bad u ar taïew .
Hynrei la bishar bad la pynshitom ïa ngi da U Trai , khnang ba yn ym pynrem ïa ngi lem bad ka pyrthei .
A phi ki nong Galatia kiba bieit! Uei uba la pynthame ïa phi ? Ha khmat ki khmat jong phi hi la batai shai kdar ïa ka jingïap U Jisu Khrist halor ka diengphna!
hynrei haba kata kaba janai kan wan , te kata kaba tang katto katne kan jah noh .
Lada ka briew kam tap ïa la ka khlieh , ka lah ban khapnoh ïa la u shñiuh . Bad namar ba ka long kaba ikhlem-akor ïa ka briew ban khi ïa la ka khlieh ne khap ïa la u shñiuh , ka dei ban tap ïa la ka khlieh .
Hato ki Jiw te ki don ha kano kano ka jingmyntoi ban ïa ki Jentil ? Lane hato don kano kano ka dor ha ka jingotsher ?
Shisha , ka niam kam pynriewspah palat ïa u briew , lada u sngewhun bad kaei kaba u don .
Nga kwah ban ïakynduh ïa phi ha ka jingleit lynti artat jong nga sha Spain , bad ba phin ïarap ïa nga ha ka jingleit jong nga shata , hadien ba nga la sngewhun ban sah shipor ha ka jingwan khmih ïa phi .
Wat lada don kiba la shu khot  ki blei  , la ha bneng ne ha pyrthei , bad wat lada don shibun kum kine  ki blei  bad  ki trai  ;
don tang uwei U Blei uba long U Kpa jong u bynriew baroh , uba long U Trai halor baroh , uba trei lyngba kiei kiei baroh , bad u long ha baroh .
Phi long kiba laitluid ban bam ïa kano kano kaba die ha ka ïew die doh , khlem da kylli jingkylli ei ei namar ka jingïatiplem jong phi .
To ngin rakhe ïa ka Jingkhawai Niam , te , ym da u kpu uba don u thiat uba rim jong ka pop bad ka jingbymman , hynrei da u kpu u bym don thiat , u kpu jong ka jingkhuid bad ka jingshisha .
Nga sheptieng ïoh ïa ki jingmut jong phi yn pynjngut noh bad ba phin iehnoh noh ïa ka jingaiti basngur pura jong phi ha U Khrist — kumba ïa ka Im la shukor da ki buit sianti uta u bseiñ .
Hato kane ka i kumba nga pyrshang ban ïoh jingpynshisha na u briew ? Em , ym kumta! Kaei kaba nga kwah ka long ban pynshisha na U Blei! Hato nga pyrshang ban pynsngewbha ïa ki briew ? Lada nga dang long uba pyrshang ban leh kumta , ngam pat long u shakri U Khrist .
Ïa kane baroh la leh da U Blei , uba lyngba U Khrist u la pynkylla ïa ngi na ki nongshun sha ki paralok jong u bad u la aiti ha ngi ïa ka kamram ban pynlong ïa kiwei ruh ki paralok jong u .
Naba , ka Jingthoh Bakhuid ka ong ,  Ka khyndew bad kiei kiei kiba don ha ka ki long ki jong U Trai .
Kumta to iehnoh ïa u briew barim jong phi , uba pynlong ïa phi ban im kumba phi la ju im — u briew uba rim uba la nang pynjot da ki jingkwah brai bashukor jong ka .
Nga phah ïa ki jingkhublei ïa ka Priskila bad u Akwila , ki para nongtrei jong nga ha ka jingshakri ïa U Khrist Jisu ;
Mynsngi bad mynmiet ngi kyrpad ïa u da ka dohnud jong ngi baroh ban shah ïa ngi ban ïohi ïa phi markhmat bad ban pyndap ïa kaei kaba donkam ha ka jingngeit jong phi .
U nongrep uba la trei shitom u dei ban ïoh ïa ka bynta kaba nyngkong na ka jingot .
To pynkynmaw ïa ki briew jong me ïa kane , bad to ai ha ki ïa ka jingkyntu bajai jai ha khmat U Blei ba kin ym ïa-wohnia halor ki kyntien ba ki ïakren . Kam long kaba pynmyntoi , hynrei tang ban pynjot ïa ki briew kiba sngap .
Naba kumba ka jingïap ka la wan da uwei u briew , ha kajuh ka rukom ka jingmihpat na ka jingïap ka wan da uwei u briew .
Katba ma ngi , ngi pynbna ïa U Khrist ba la sahnarphna , ka khubor kaba long ka jingpynwit ha ki Jiw bad kaba ibieit ha ki Jentil ; hynrei ha kito ïa kiba U Blei u la khot , ki Jiw bad ki Grik ruh , kane ka khubor ka long U Khrist , uba long ka bor U Blei bad ka jingstad U Blei .
To ai ïa ka jingkhublei bakyrpang jong ngi ïa ki parabangeit ha Laodikaïa , bad ïa ka Nympha bad ïa ka balang kaba ïakynduh ha ka ïing jong ka .
Wat mynta ruh , man ba pule ïa ka Hukum u Moses , kata ka jingkah ka dang tap hi ïa ki jingmut jong ki .
Na u Paul , u shakri jong U Blei bad u apostol jong U Jisu Khrist . Ïa nga la jied bad la phah ban ïarap ïa ka jingngeit jong ki briew ba la jied jong U Blei bad ban ïalam ïa ki sha ka jingshisha ba la hikai kat kum ka jingngeit jong ngi ,
Kam shym la long tang ka jingwan jong u kaba la ai mynsiem ïa ngi , hynrei ruh da ka jingïathuh jong u ba kumno phi la pynshlur ïa u . U la ïathuh ïa ngi haduh katno ba phi kwah ban wan ïohi ïa nga , katno phi sngewsih , katno phi la kloi ban ïada ïa nga ; bad kumta nga la nang kham kmen mynta .
Don ki briew kiba ki pop jong ki , ki long kiba paw tyngkreiñ , bad ki pop jong ki , ki leit ha shuwa jong ki sha ka jingbishar ; hynrei ki pop jong kiwei pat ki paw kham hadien .
Namar kane ka daw phi dei ban kohnguh ïa ki bor synshar — ym tang namar ka jingpynshitom U Blei , hynrei na ka bynta ka jingïatiplem ruh .
Ki jingai khublei na u Epaphras , uwei pat u dkhot jong ka kynhun jong phi bad u shakri jong U Khrist Jisu . U ïai duwai shitrhem borabor na ka bynta jong phi , da kaba kyrpad ïa U Blei ban pynlong ïa phi kiba ïeng skhem , kum kiba la san rangbah bha bad kiba skhem pura , ha ka jingkohnguh pura ïa ka mon U Blei .
Naba ïa u tnga u bymngeit la pynlong uba la pdiang ha U Blei da kaba pynïasoh ha ka tnga jong u , bad ïa ka tnga ka bymngeit la pynlong kaba la pdiang ha U Blei da kaba pynïasoh ha la u tnga uba ngeit . Lada kane kam long kumta , ki khun jong ki kin long kum ki khun jong ki bymngeit ; hynrei kumba ka long , la pynlong ïa ki kiba la pdiang da U Blei .
U Blei u la leh ïa kane khnang ba ïa ki jingdawa bahok jong ka Hukum yn pyndep nadong shadong ha ngi kiba im kat kum U Mynsiem , bad ym kat kum ka jinglong ba kynja doh .
Kaba mih na kata , ka long ba ym don shuh ka jingpynïapher hapdeng ki Jentil bad ki Jiw , kiba la shah otsher bad ki bym shym la shah otsher , ki riewkhlaw , ki riewdum , ki mraw bad kiba laitluid ; hynrei U Khrist u long baroh , U Khrist u long ha baroh .
Lada kiwei pat ki don hok ban khmih lynti ïa kane na phi , hato ngi ngim don ïa ka hok kaba kham khraw ? Hynrei ngim shym la pyndonkam ïa kane ka hok . Pynban , ngi la ïaishah ïa kiei kiei baroh khnang ban ym buh jingpynwit ha ka lynti jong ka Khubor Babha shaphang U Khrist .
Ïa ka Khubor Babha la kular la slem bah da U Blei lyngba ki nongïathuhlypa jong u , kumba la thoh ha ki Jingthoh Bakhuid .
Haduh kane hi ka khyllipmat ngi shahthngan bad ngi sliang ; la pynkup ha ngi da ki jaiñjot ; la shohbeiñ ïa ngi ; ngi ïaidwir na kawei ka jaka sha kawei pat ; ngi la thait la jrem ïa lade na ka jingtrei shitom .
U long u khlieh jong ka balang kaba long ka met jong u ; u long u tynrai jong ka jingim jong ka . U long U Khun uba la kha nyngkong , ïa uba la pynmihpat na ka jingïap , khnang ba tang ma u hi un ïoh ïa ka bynta kaba nyngkong ha kiei kiei baroh .
Kumjuh ruh , haba nga dang trei bad ki Jentil , nga im kum u Jentil , shabar ka Hukum ki Jiw , khnang ban jop ïa ki Jentil . Kane kam mut ba nga khlem kohnguh ïa ka hukum U Blei ; nga long shisha hapoh ka hukum U Khrist .
kumba ym don ba la ithuh , pynban la ithuh ïa ngi da baroh ; la kum kiba la ïap , hynrei , kumba phi ïohi , ngi dang ïai im .
U Blei u la pynlong ïa ngi kumba ngi long , bad ha U Khrist Jisu u la pynlong ïa ngi ban im na ka bynta ki kam babha , ïa kiba u la pynkhreh lypa ba ngin leh ïa ki .
Nga lah ban don ka jingai ban ïalap da ka jingpyrsad mynsiem ; nga lah ban don ïa ka jingtip baroh bad shemphang ha ki jingmaïan baroh ; nga lah ban don ïa ka jingngeit baroh kaba donkam ban pynkynriah ïa ki lumbah — hynrei lada ngam don ka jingieit , ngam long ei ei .
Uei uba pynlong ïa phi ban sngew kham halor ïa kiwei pat ? Hato ym dei U Blei uba la ai ha phi baroh kaba phi don ? Kumta , te , kumno phi lah ban sngewsarong , kumba kaei kaba phi don , kam dei ka jingai sngewbha ?
To pyrkhat ïa ka jingïashem u Abraham , kumba ka Jingthoh Bakhuid ka ong ,  U la ngeit ha U Blei , bad namar ka jingngeit jong u , U Blei u la pdiang ïa u kum uba hok .
Bad u Isaïah u la long uba kham shlur haba u ong ,  Ïa nga la shem da kito ki bym shym la wad ïa nga ; nga la paw ha kito ki bym shym la kylli ïa nga .
Ngi ïaleh tyngeh bad trei shitom , namar ngi la buh ïa ka jingkyrmen jong ngi ha U Blei uba im , uba long U Nongpynim ïa baroh bad khamtam ïa kito kiba ngeit .
Naba ïa ki nongsynshar ym dei ban sheptieng da kito kiba leh ïa kaba bha , hynrei da kito kiba leh ïa kaba sniew . Hato phi kwah ban long u bymsheptieng ïa u briew uba don ha ka bor ? Te to leh ïa kaei kaba bha , bad un ïaroh ïa phi ,
Ka la long palat ban ïa kaba ngi la khmih lynti! Nyngkong ki la aiti ïa lade ha U Trai ; bad nangta , da ka mon U Blei ki la aiti ïa lade ha ngi ruh .
Bad kumba ïa baroh ki briew la pynlong ki nongpop na ka daw jong ka jingbymkohnguh jong uwei u briew , ha kajuh ka rukom yn pynïasuk ïa ki baroh bad U Blei na ka daw jong ka jingkohnguh jong uwei u briew .
Bad phi hi phi tip , kumno u la pynshisha ïa ka jingkordor jong u , kumno ma u bad ma nga , kum u khun bad u kpa jong u , ngi la ïatreilang na ka bynta ka gospel .
Kane ka long ka jingong kaba shisha . Nga kwah ba men ïai ban kyrpang ïa kine kiei kiei , khnang ba kito kiba ngeit ha U Blei kin kitkhia ha kaba ai ïa ka por jong ki ban leh ïa ki kam babha , kiba long ki babha bad kiba myntoi ïa baroh .
Dei na kata ka daw balei ba nga phah ïa u sha phi , khnang ba un ai mynsiem ïa phi da kaba ïathuh ha phi kumno ngi baroh hangne ngi ïalong .
Don ki briew kiba la phai dien noh na kine bad ki la jah lynti ha ki jingïatainia ba-bieit .
Hynrei ka ktien jong U Blei kam shah teh ha ki kynjri , bad kumta nga ïaishah ha kiei kiei baroh na ka bynta ki briew ba la jied jong U Blei , khnang ba ma ki ruh kin ïohpdiang ïa ka jingpynim kaba wan lyngba U Khrist Jisu bad kaba wallam ïa ka burom bymjukut .
Hynrei to kiar noh na ki jingïatainia ba-bieit bad ba khlem jingmut ; me tip ba ki kut ha ka jingïakajia .
Bad mynta , ko parabangeit jong nga , khublei! To ïabeh sha ka jingjanai ; to shahshkor ïa ki jingkyrpad jong nga , to don kajuh ka jingmut para ma phi , to ïa-im ha ka jingsuk . Bad U Blei ka jingieit bad ka jingsuk un long ryngkat bad phi .
Hato U Blei u ai ïa U Mynsiem bad leh ïa ki kambah hapdeng jong phi namar ba phi leh ïa kaei kaba ka Hukum ka dawa ne namar ba phi ïohsngew ïa ka Gospel bad ngeit ïa ka ?
Kumta te , kam pher lada ka la wan na nga ne na ki , kane ka long kaei kaba ngi baroh ngi ïalap , bad kane ka long kaei kaba phi ngeit .
Ha ka kyrteng jong U Jisu Khrist uba U Trai , ngi hukum ïa kine ki briew bad maham ïa ki ban im ka jingim kaba beit bad ban kamai na ka bynta ban kyrshan ïa lade hi .
Ki briew kiba pyrshang ban pynbor ïa phi ban otsher ki dei kito kiba kwah ban pynpaw bad kob ïa ki kam kiba paw shabar . Ki leh ïa ka , la kumno kumno , tang ban lait na ka jingshah pynshitom beiñ na ka bynta ka diengphna U Khrist .
Me tip ba kum uta ki briew u long uba bamsap bad ki pop jong u ki pynshisha ba u bakla .
Nga lah ban kren ha ki ktien jong ki briew bad wat ha ka jong ki angel ruh , hynrei lada ngam don ka jingieit , ka jingkren jong nga ka long kum ka wiang rnong ba sawa ne kum ka shakuriaw bariew shaw shaw .
Ka jingïasoh jong nga bad U Trai Jisu ka pynlong thikna ïa nga ba ym don ka jingbam ha ka hi , kaba long bymkhuid kat kum ka jinglehniam ; hynrei lada u briew u ngeit ba katto katne ka jingbam ka long ka bymkhuid , te ka long bymkhuid ïa u .
Kawei kaba donkam ïa kum uta u shakri ka long ba un long uba ïaineh ha u kynrad jong u .
Nga dei ban sngewsarong , wat la kam wanrah jingbha ei ei . Hynrei ngan kren mynta shaphang ki jingïohipaw bad ki jingpynpaw ba la ai ha nga da U Trai .
Ha kata ka por , u khun uba la kha ha ka rukom briew u la pynshitom beiñ ïa uta uba la kha namar U Mynsiem U Blei ; bad ka long kumjuh mynta .
Haba la tep , ka long kaba ijli bad kaba tlot ; haba yn pynmihpat , kan long kaba itynnat bad kaba khlaiñ .
Baroh kaba nga kwah ka long ba ngan ithuh ïa U Khrist bad ban mad ïa ka bor ka jingmihpat jong u , ban ïoh bynta ha ki jingshahshitom jong u , bad ban long kum ma u ha ka jingïap jong u ,
Sa shisien pat nga maham ba uno uno u briew uba shah ïa lade ban otsher u pynbor ban kohnguh ïa ka Hukum baroh kawei .
Bad kumta ma phi ki Jiw phin shah pynrem ha ki Jentil namar phi pynkheiñ ïa ka Hukum , wat la na ka bynta jong phi ïa ka Hukum la thoh bad ïa phi la otsher ; hynrei ki kohnguh ïa ka Hukum , wat la ym shym la otsher ïa ki ha ka doh .
